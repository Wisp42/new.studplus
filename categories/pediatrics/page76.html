<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Гепатит А', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Гепатит А (ГА) — гостра циклічна інфекція з фекально-пероральним механізмом передачі збудника, характеризується порушенням функції печінки і нерідко жовтяницею.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p>Збудником ГА є hepatitis A virus (HAV) — РНК-умісний вірус. Відомо 7 генотипів HАV, із них 4-й, 5-й і 6-й патогенні щодо тварин. Збудник стійкий у зовнішньому середовищі, може зберігатися у воді декілька місяців, чутливий до ультрафіолетового опромінення і до стандартних дезінфекційних засобів.</p>
			</div>
		</div>
		<div class="focus">
			<div class="focus-title">Епідеміологія</div>
			<div class="focus-content">
				<p>ГА &mdash; антропонозна кишкова інфекція. Джерелом інфекції є хворі з інaпaрaнтними і маніфестними формами хвороби. Виділення хворими HАV із калом зазвичай триває упродовж 2-3 тиж. і починається наприкінці інкубаційного періоду, інтенсивно відбувається весь продромальний (переджовтяничний) період і зберігається в перші дні жовтяниці (у розпал хвороби). Найбільше епідеміологічне значення мають хворі на інaпaрaнтні, стерті і безжовтяничні форми ГА, кількість яких може у декілька разів перевищувати кількість хворих із жовтяничними формами ГА.</p>
				<p>Фекально-пероральний механізм зараження ГA реалізується через водний, харчовий і контактно-побутовий шляхи передачі вірусів. Особливе значення має водний шлях передачі вірусу ГА, унаслідок чого виникають епідемічні спалахи інфекції. Великі водні епідемії і спалахи пов'язані із забрудненням водоймищ, які слугують джерелом Водозабезпечення, фекаліями.</p>
				<p>Контактно-побутовий шлях передачі інфекції зумовлений низьким рівнем санітарної культури, часто трапляється в дитячих колективах. ГА належить до &ldquo;хвороби брудних рук&rdquo;. Зараження може відбуватися через контаміновані побутові предмети, іграшки.</p>
				<p>Реєструють групові захворювання, спричинені харчовим шляхом передачі інфекції. При цьому зараження може відбутися внаслідок уживання в їжу продуктів без попередньої термічної обробки або зараження вже готової їжі. Джерелом інфекції можуть бути особи, які зайняті приготуванням їжі, продавці продовольчих товарів.</p>
				<p>Найчастіше на ГА хворіють діти віком від 3 до 12 років, особливо в організованих колективах, і особи молодого віку. Діти віком до 1 року малочутливі до зараження, оскільки у них пасивний імунітет від матері. У більшості осіб віком 30&mdash;35 років (у крові 60&mdash;97 % донорів) виявляють антитіла до вірусу (анти-HAVIgG). ГA властива літньо-осіння сезонність, він належить до найпоширеніших кишкових інфекцій у світі.</p>
			</div>
		</div>
		<div class="focus">
			<div class="focus-title">Клінічна картина</div>
			<div class="focus-content">
				<p>ГA характеризується поліморфізмом клінічних проявів. Розрізняють інaпaрaнтну (субклінічну) і маніфестні форми &mdash; стерті, безжовтяничні і жовтяничні, за тяжкістю &mdash; легку, середньої тяжкості і тяжку. За перебігом виділяють гостру і затяжну форми. При маніфестних формах виокремлюють такі періоди хвороби: інкубаційний, продромальний (переджовтяничний), період розпалу хвороби (жовтяничний) і період реконвалесценції.</p>
				<p>Інкубаційний період ГA становить у середньому 21-28 днів (7-50 днів), продромальний &mdash; 5-7 днів. За провідним синдромом є декілька варіантів перебігу продромального періоду: грипоподібний (гарячковий), диспептичний, астеновегетативний і змішаний. Найчастіше трапляється гарячковий варіант у поєднанні зі скаргами на диспепсію. Початок хвороби гострий, температура тіла підвищується до 38&mdash;39 &deg;С і зберігається впродовж 1-3 днів. Хворих турбують біль голови, загальна слабість, погіршення або відсутність апетиту, біль у надчерев'ї і в правому підребер'ї, нудота і блювання.</p>
				<p>Астеновегетативний синдром супроводжується загальною слабістю, підвищеною втомлюваністю, зниженням працездатності, сонливістю, запамороченням.</p>
				<p>Через 2-4 дні змінюється колір сечі, вона стає темно-коричневою (колір міцного чаю). Наприкінці переджовтяничного періоду випорожнення знебарвлюються (ахолія), набувають вигляду білої глини, можуть бути неоформленими. У цей період під час огляду хворого виявляють важливу діагностичну ознаку хвороби &ndash; збільшення розмірів печінки, причому пальпація її може бути болючою. Іноді збільшується селезінка.</p>
				<p>Період розпалу триває в середньому 2-3 тиж. (з коливаннями від 1 тиж. до 1,5&mdash;2 міс.). При хворобі середньої тяжкості, яка перебігає з жовтяницею, виникнення жовтяниці зазвичай супроводжується поліпшенням самопочуття пацієнта &mdash; нормалізується температура тіла, зменшується вираженість або зникає біль голови та інші прояви інтоксикації, що слугує важливою диференціально-діагностичною ознакою ГА. У розпал хвороби зберігаються загальна слабість, астенія, диспептичний синдром. Характерні відчуття тяжкості в надчерев'ї і правому підребер'ї, які посилюються після вживання їжі, нудота, рідше блювання.</p>
				<p>У розвитку жовтяниці виокремлюють фази наростання, максимального розвитку і згасання. Жовтяницю виявляють передусім на слизовій оболонці ротової порожнини (вуздечка язика, тверде піднебіння) і склерах, надалі - на шкірі. Інтенсивність жовтяниці відповідає переважно тяжкості хвороби. Під час обстеження хворого привертає на себе увагу схильність до брадикардії і артеріальної гіпотензії, приглушення серцевих тонів. Язик обкладений білим або жовтим нальотом. Печінка збільшена, пальпується її закруглений і болючий край. У цей період темніє сеча і знебарвлюється кал.</p>
				<p>Фаза згасання жовтяниці перебігає зазвичай повільніше, аніж фаза наростання, і характеризується поступовим зникненням симптомів хвороби.</p>
				<p>Період реконвалесценції триває від 1&mdash;2 до 8&mdash;12 міс. і настає після зникнення жовтяниці. У хворих відновлюється апетит, зменшується вираженість астеновегетативного синдрому, нормалізуються розміри печінки і функціональні печінкові тести.</p>
				<p>Безжовтяничні і стерті форми ГА перебігають легко, малосимптомно. При цьому важливе діагностичне значення мають гепатомегалія і методи лабораторної діагностики.</p>
			</div>
		</div>
		<div class="focus">
			<div class="focus-title">Ускладнення</div>
			<div class="focus-content">
				<p>Ускладненнями ГА є загострення і рецидиви хвороби, а також ознаки ураження жовчних шляхів (дискінезії, запальні процеси). Рецидиви виникають у період реконвалесценції через 1-6 міс. після клінічного одужання з нормалізацією функціональних печінкових тестів, і характеризуються поверненням клінічних і біохімічних симптомів розпалу хвороби. Затяжні форми ГА, загострення і рецидиви хвороби потребують пильного спостерігання і лабораторно-морфологічного обстеження для виключення можливої асоційованої інфекції (ГВ, ГС тощо).</p>
				<p>90 % хворих на ГА повністю одужують, у решти з'являються залишкові явища &mdash; гепатофіброз, астеновегетативний (постгепатитний) синдром.</p>
			</div>
		</div>
		<div class="focus">
			<div class="focus-title">Прогноз</div>
			<div class="focus-content">
				<p>Прогноз сприятливий. Летальність не перевищує 0,04 %.</p>
			</div>
		</div>
		<div class="focus">
			<div class="focus-title">Діагностика</div>
			<div class="focus-content">
				<p>Діагноз ГA встановлюють на підставі епідеміологічних даних (розвиток хвороби після контактування з хворим на ГА або перебування у несприятливому районі у період, який відповідає інкубаційному ГА), клінічних симптомів (циклічний розвиток хвороби з виникненням характерних синдромів) і результатів лабораторних досліджень.</p>
				<p>Найбільш постійним лабораторним показником, який підтверджує наявність гепатиту (цитолітичного синдрому), є підвищення активності печінково-клітинного ферменту АлАТ у 10 разів і вище. Підвищення активності АлАТ відбувається вже у продромальний (переджовтяничний) період і зберігається у розпал Хвороби. Нормалізація показників відбувається після згасання клінічних симптомів хвороби.</p>
				<p>Раннім показником порушення пігментного обміну є виявлення уробiлiногеНу і жовчних пігментів у сечі. Підвищення вмісту білірубіну в крові спостерігають при жовтяничній формі переважно за рахунок його зв'язаної фракції. Для ГА характерні зміни білково-осадових проб &ndash; підвищення тимолової проби. У розпал хвороби виявляють лейкопенію, нейтропенію, відносний лімфо- і моноцитоз, нормальну або зменшену ШОЕ.</p>
				<p>Для верифікації діагнозу ГA застосовують серологічні методи (PIA, ІФА тощо) шляхом виявлення в крові анти-HAV-IgM у продромальний період і період розпалу хвороби. Анти-HAV-IgG, що їх виявляють у період реконвалесценції, мають анамнестичне значення.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Більшість хворих на ГА не потребують активних лікувальних заходів, їм треба створити сприятливі умови для функціонування ураженої печінки &mdash; це щадний режим і раціональне харчування. У період розпалу хвороби показаний постільний режим. З поліпшенням самопочуття режим поступово розширюють, обмежуючи фізичну активність. Дієта передбачає їжу високої енергетичної цінності (відповідно до фізіологічної норми), що містить повноцінні білки, жири (за винятком тяжкоперетравлюваних: баранячого, свинячого, яловичого) і вуглеводи. Несприятливо діють на печінку гострі приправи, маринади, гриби, часник, копченості. Об'єм рідини (у тому числі й мінеральні води) має становити 2-3 л на добу. У раціон рекомендується додавати свіжі овочі, фрукти, соки, вітаміни. Протягом 6 міс. після перенесеної хвороби обмежують фізичні навантаження, дотримуються дієти, тому що клінічне одужання випереджує патоморфологічне відновлення печінкової тканини.</p>
				<p>При формах середньої тяжкості і тяжкій проводять дезінтоксикаційну терапію. У період реконвалесценції призначають метаболічну терапію, комплекс вітамінів (групи В, С, жирозчинні А, Е), а також гепатопротектори (карсил, легалон, есенціалe тощо), за показаннями &mdash; спазмолітики, жовчогінні препарати (холекінетики).</p>
			</div>
		</div>
		<div class="focus">
			<div class="focus-title">Профілактика</div>
			<div class="focus-content">
				<p>Проводять комплекс санітарно-гігієнічних і протиепідемічних заходів. Інфіковані особи підлягають ізоляції на 28 днів. Контактних пацієнтів спостерігають і лабораторно обстежують протягом 50 днів. У осередках проводять дезінфекцію.</p>
				<p>За епідеміологічними показаннями проводять імунопрофілактику ГА за допомогою донорського імуноглобуліну (Globuman). Препарат уводять одноразово внутрішньом'язово не пізніше 10&mdash;14-го дня після контактування з хворим. Захисна дія пасивної імунізації обмежується 3-5 міс. Для профілактики ГА застосовують комерційний імуноглобулін з відомим умістом специфічних антитіл до вірусу ГА.</p>
				<p>У регіонах із високим показником захворюваності на ГА досить успішно застосовують активну імунізацію. Вакцинопрофілактику проводять також особам, які виїздять в епідеміологічно несприятливі регіони, інактивованими вакцинами (Havrix, Avaxim), що забезпечує імунітет на 10 років і довше.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
