<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Фізіологічні стани новонароджених', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">До фізіологічних реакцій належать</div>
			<div class="focus-content">
				<p>До фізіологічних реакцій належать: встановлення легеневого дихання, позаутробного кровообігу, включення терморегуляції і травної системи, зміни морфологічних і фізико-хімічних особливостей крові, становлення необхідного рівня обміну речовин.</p>
				<p>Межові (перехідні) стани найповніше відтворюють зміни в організмі дитини, які пов'язані з пристосуванням до нових умов життя. Вони носять транзиторний характер. Іх зворотний розвиток і визначає закінчення періоду новонародженості, а комплексне оцінювання перебігу дає можливість судити про індивідуальні особливості неонатального періоду і ступінь зрілості дитини.</p>
			</div>
		</div>
		<div class="focus">
			<div class="focus-title">Транзиторна (фізіологічна) втрата маси тіла</div>
			<div class="focus-content">
				<p>Транзиторна (фізіологічна) втрата маси тіла спостерігається майже у всіх дітей і зумовлена переважно недостатнім надходженням в організм води та відносним голодуванням протягом перших днів життя. 70—80 % втрати маси тіла припадає на воду, яка виділяється не лише із сечею та меконієм, але й виводиться легенями та шкірою.</p>
				<p>Втрата маси тіла починається з 2-го дня життя, досягаючи максимуму на 3— 4-й, іноді на 5-й день життя. Вона не повинна перевищувати 3 % упродовж доби, або 6—8 % від початкової маси тіла за всі ці дні. Втрату маси кількістю 10 % і більше слід розцінювати як патологічний стан. У нормі початкова маса тіла відновлюється наприкінці 1-го — на початку 2-го тижня життя. Величина максимальної втрати залежить від умов внутрішньоутробного розвитку, перебігу вагітності, пологів, статі, вигодовування. Що раніше дитину прикладають до грудей, то менше втрачається і швидше відновлюється її маса тіла.</p>
			</div>
		</div>
		<div class="focus">
			<div class="focus-title">Транзиторна (фізіологічна) еритема</div>
			<div class="focus-content">
				<p>Транзиторна (фізіологічна) еритема з'являється у перші години життя у вигляді гіперемії шкіри й утримується протягом 3-7 днів. Виникнення еритеми зумовлене розширенням капілярів у відповідь на подразнення рецепторів шкіри різними зовнішніми чинниками. Після еритеми з'являється висівкоподібне, рідше пластинчасте, злущення шкіри.</p>
			</div>
		</div>
		<div class="focus">
			<div class="focus-title">Токсична еритема</div>
			<div class="focus-content">
				<p>Токсична еритема трапляється у 40-50 % новонароджених дітей. На 2-5-й день життя з'являються невеликі щільні папули білуватого кольору, оточені червоною чи рожевою облямівкою, довкола суглобів, на сідницях, грудях, рідше на Животі, обличчі. Це своєрідна алергійна реакція, що розвивається під впливом таких подразників, як охолодження, білки, що всмокталися з кишок, ендотоксини первинної кишкової мікрофлори. Висипання залишаються протягом 2-3 днів і лікування не потребують.</p>
			</div>
		</div>
		<div class="focus">
			<div class="focus-title">Фізіологічна (транзиторна) жовтяниця</div>
			<div class="focus-content">
				<p>Фізіологічна (транзиторна) жовтяниця розвивається у 60&mdash;70 % новонароджених дітей унаслідок посиленого розпаду фетальних еритроцитів та недостатності функції печінки. Найчастіше вона з'являється наприкінці 2-ї &mdash; на початку 3-ї доби Життя, спочатку на обличчі, згодом поширюється на шкіру тулуба і кінцівок. Інтенсивність жовтяниці зростає до 4-5 днів, а потім вона поступово зменшується і до 11&mdash;14-го дня зникає.</p>
				<p>Загальний стан дитини при фізіологічній жовтяниці не порушується, вона активно смокче, не зригує, змін з боку внутрішніх органів немає, колір сечі й калу не змінюється, аналіз крові без патологічних змін. Динаміка рівня сироваткового білірубіну така: у пуповинній крові &mdash; 26&mdash;34 мкмоль/л, погодинний приріст &mdash; 1,7-2,6 мкмоль/л, максимальний рівень &mdash; 103&mdash;170 мкмоль/л. Рівень білірубіну може підвищуватися в разі малої кількості грудного молока.</p>
				<p>Якщо жовтяничне забарвлення шкіри з'являється раніше, швидко посилюється його інтенсивність, погіршується загальний стан дитини, необхідно провести обстеження, щоб виключити гемолітичну хворобу. Затяжний перебіг жовтяниці спостерігається в недоношених дітей, а також за наявності різних хвороб (природжені вади розвитку жовчних шляхів, інфекції тощо).</p>
				<p>Класична фізіологічна жовтяниця лікування не потребує. Необхідно контролювати правильність годування дитини.</p>
			</div>
		</div>
		<div class="focus">
			<div class="focus-title">Транзиторні зміни теплового балансу</div>
			<div class="focus-content">
				<p>Транзиторні зміни теплового балансу зумовлені особливостями терморегуляції новонароджених дітей, зокрема переважанням тепловіддачі над теплопродукцією.</p>
			</div>
		</div>
		<div class="focus">
			<div class="focus-title">Транзиторна гіпотермія</div>
			<div class="focus-content">
				<p>Транзиторна гіпотермія: перепад температур (між температурою внутрішньоутробною і навколишнього середовища) у 12—15 °С призводить до зниження температури тіла новонародженого зі швидкістю 0,3 °C за хвилину, через 3060 хв вона сягає 35,5-37,5 °С. До середини 1-ї доби встановлюється гіпотермія (температура тіла 36,5—37,5 °С). Щоб запобігти розвитку гіпотермії, перше Вимірювання температури тіла необхідно здійснити ваксилярній ділянці електронним термометром через 30 хв після народження дитини, застосувати засоби активного запобігання втратам тепла (електричний обігрівач, теплі контактні поверхні, сухі теплі пелюшки).</p>
			</div>
		</div>
		<div class="focus">
			<div class="focus-title">Транзиторна гіпертермія</div>
			<div class="focus-content">
				<p>Транзиторна гіпертермія (гарячка) спостерігається у практично здорових дітей за умов адекватного догляду й годування. Розвивається на 3-ю-4-у добу після народження, характеризується підвищенням температури тіла до 38,5— 39,5 °С, часто збігається з максимальною втратою маси тіла. Загальний стан дитини погіршується, вона стає неспокійною, жадібно п'є, з'являються сухість слизових оболонок, гіперемія шкіри, тремор кінцівок. Підвищення температури тіла триває упродовж 3—4 год. Лікувальна тактика передбачає усунення перегрівання, похибок догляду та годування, фізичне охолодження, нормалізацію водного балансу.</p>
			</div>
		</div>
		<div class="focus">
			<div class="focus-title">Статеві кризи</div>
			<div class="focus-content">
				<p>Статеві кризи виникають унаслідок дії естрогенних гормонів, які надходять в організм дитини протягом останніх тижнів внутрішньоутробного розвитку та перших днів життя. Незалежно від статі дитини набрякають і збільшуються грудні залози, у дівчаток можуть бути кров'янисто-слизові виділення із статевої щілини (десквамативний вульвовагініт), у хлопчиків – набрякання калитки, статевого члена. Набрякання і збільшення грудних залоз з'являється на 3—4-й день життя з максимально вираженістю на 7-8-й день і після цього настає зворотний розвиток. Залози збільшуються симетрично, шкіра над ними не змінена. Це відхилення лікування не потребує, однак у разі значного збільшення залоз можна накласти суху стерильну пов'язку. Надзвичайно важливим є запобігання приєднанню інфекції.</p>
			</div>
		</div>
		<div class="focus">
			<div class="focus-title">Сечокислий інфаркт</div>
			<div class="focus-content">
				<p>Сечокислий інфаркт — відкладання в ниркових канальцях сечової кислоти у вигляді кристалів. Причиною цього є типова для перших днів життя олігурія (виділення сечі менше як 2 мл/кг/год), посилене утворення сечової кислоти унас лідок розпаду ядер лейкоцитів. Інфарктна сеча має жовтувато-цегляний колір, високу густину, каламутна, залишає на пелюшках червонястий слід. Зі збільшенНям діурезу солі сечової кислоти вимиваються з нирок, густина сечі знижується. Загальний стан дитини в нормі, тому потреба в лікуванні відпадає.</p>
			</div>
		</div>
		<div class="focus">
			<div class="focus-title">Транзиторний дисбактеріоз</div>
			<div class="focus-content">
				<p>Транзиторний дисбактеріоз спостерігається майже у всіх новонароджених дітей. Дитина народжується стерильною, але ця асептична фаза досить швидко змінюється фазою заселення шкіри, слизових оболонок мікрофлорою пологових Шляхів, а потім — навколишнього середовища. Починаючи з 3—4-ї доби, дистальні відділи кишок заселяє кишкова мікрофлора: стрептококи, ентерококи, стафілококи, ешерихії, протей тощо. Через 7 діб настає фаза трансформації кишкової мікрофлори і формування в разі грудного вигодовування біфідофлори.</p>
				<p>Чинниками ризику тривалого дисбактеріозу є пізнє прикладання до грудей, штучне вигодовування, призначення антибіотиків, тривале перебування в лікарні.</p>
			</div>
		</div>
		<div class="focus">
			<div class="focus-title">Транзиторний катар кишок</div>
			<div class="focus-content">
				<p>Транзиторний катар кишок — розлади випорожнень, що спостерігаються у всіх новонароджених дітей у середині 1-го тижня життя. Протягом перших двох днів виділяється первинний кал (меконій) — густа, в'язка маса.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
