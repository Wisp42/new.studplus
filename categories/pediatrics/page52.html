<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Анатомо-фізіологічні особливості сечових органів. Гострий післонефрит', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">АФО</div>
			<div class="focus-content">
				<p>Відносно великі розміри нирок та коротша довжина поперекового відділу хребта зумовлюють низьке топографічне розміщення нирок у дітей перших років життя. Верхній полюс нирок розташований на рівні XI-XII грудного хребця, а нижній &ndash; на рівні IV поперекового, тобто нижче гребеня клубової кістки. У дітей раннього віку нирки більш рухливі, що зумовлено слабким розвитком навколониркової жирової клітковини. У перші роки життя нирки мають лобулярну будову. Миски нирок відносно ширші, сечоводи відходять від них під прямим кутом. Сечоводи більш звивисті, дещо гіпотонічні та мають відносно великий діаметр. Сечовий міхур у дітей грудного віку розташований над симфізом, пізніше він опускається в малий таз. Сечівник у дівчат у всі вікові періоди коротший та ширший, ніж у хлопчиків.</p>
				<p>Зазначені морфологічні особливості сечової системи в дітей є передумовами до можливого розвитку мікробно-запальних захворювань сечової системи, а також зумовлюють інтерпретацію низки інструментальних досліджень та методики проведення діагностичних досліджень.</p>
				<p>Секреція сечі з виділенням її в алантоїсну та амніотичну рідини відбувається вже в антенатальний період. На цьому етапі сеча гіпотонічна відносно плазми крові, містить мало сечової кислоти, сечовини, хлоридів. Після народження нирка стає основним органом, який забезпечує життєво необхідну постійність внутрішнього середовища організму. У дітей раннього віку концентраційна функція нирок знижена. Низька густина сечі пов'язана з малим діаметром клубочків, зменшеною продукцією антидіуретичного гормону, недорозвиненістю осморегуляторів, функціональною неповноцінністю епітелію дистальних канальців та ін.</p>
				<p>Загальний діурез у немовлят у 2-8 рази вищий, ніжу дітей старшого віку. Він становить 80-90 мл на 1 кг маси тіла в перші місяці життя і близько 50 мл на 1 кг маси тіла в дітей 8-10-річного віку. Зважаючи на ці особливості, новонародженим і дітям раннього віку рекомендовано призначати близько 200 мл рідини на 1 кг маси тіла. Разом з тим, незважаючи на підвищений діурез, організм дитини не може швидко компенсувати надлишкове введення рідини, що може спричинити неспокій, блювання, пронос, поліурію, конвульсії. До того ж висока канальцева реабсорбція (99,4-100 %) зумовлює низький темп виділення хлоридів, що призводить до депонування натрію хлориду в тканинах, зниження фільтрації, зменшення діурезу. Тому надлишок введення натрію хлориду може супроводжуватись значними порушеннями діурезу, навіть анурією, набряками, так званою сольовою лихоманкою.</p>
				<p>Недосконалість механізмів реабсорбції води та натрію в дистальних канальцях посилюється функціональною незрілістю процесів секреції іонів водню і синтезу аміаку в цьому відділі канальцевого апарату, внаслідок чого можуть виникати умови для розвитку тяжкого метаболічного ацидозу. Під час кінцевого диференціювання і дозрівання морфологічних структур нирки (у віці 5-7 років) сеча за своїми функціональними показниками наближається до показників дорослої людини.</p>
			</div>
		</div>
		<div class="focus">
			<div class="focus-title">Пієлонефрит. Визначення</div>
			<div class="focus-content">
				<p>Пієлонефрит — це неспецифічне батеріально-запальне ураження чашечко-мискової системи, інтерстиціальної тканини, канальців та ниркових судин.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<ul>
				<li>кишкова паличка,&nbsp;</li>
				<li>клебсієла,</li>
				<li>&nbsp;протей,&nbsp;</li>
				<li>синьогнійна паличка,&nbsp;</li>
				</ul>
				<ul>
				<li>ентерококи,&nbsp;</li>
				<li>стафілококи,&nbsp;</li>
				<li>стрептококи.&nbsp;</li>
				<li>віруси,&nbsp;</li>
				<li>грибкова флора,&nbsp;</li>
				<li>L-форми бактерій</li>
				<li>протопласти (бактерії, що втратили клітинну оболонку),</li>
				<li>&nbsp;мікоплазми.&nbsp;</li>
				</ul>
				<p><strong>Чинники:&nbsp;</strong></p>
				<ul>
				<li>патологія нирок у членів сім'ї,&nbsp;</li>
				<li>нефропатія,&nbsp;</li>
				<li>токсикоз чи пієлонефрит у матері під час вагітності,</li>
				<li>&nbsp;дисметаболічні зміни в нирках дитини,&nbsp;</li>
				<li>недоношеність,&nbsp;</li>
				<li>асфіксія,&nbsp;</li>
				<li>штучне вигодовування,&nbsp;</li>
				<li>піодермія </li>
				</ul>
			</div>
		</div>
		<div class="focus">
			<div class="focus-title">Клінічна</div>
			<div class="focus-content">
				<p>Клінічна картина поліморфна і неспецифічна.&nbsp;</p>
				<p>В активній стадії хвороби загальний стан дитини порушується, спостерігають</p>
				<ul>
				<li>слабкість,&nbsp;</li>
				<li>млявість,&nbsp;</li>
				<li>розлади сну,&nbsp;</li>
				<li>погіршення апетиту,&nbsp;</li>
				<li>біль голови.&nbsp;</li>
				<li>Підвищується температура тіла до 38 &deg;С і вище,&nbsp;</li>
				<li>озноб.&nbsp;</li>
				<li>Діти скаржаться на біль у ділянці попереку</li>
				<li>на біль у животі,&nbsp;</li>
				<li>блювання,&nbsp;</li>
				<li>періодичний неспокій,&nbsp;</li>
				<li>часті рідинні випорожнення,</li>
				<li>&nbsp;можливі судоми.&nbsp;</li>
				<li>&nbsp;часті і болісні сечовипускання,</li>
				<li>&nbsp;нетримання сечі.&nbsp;</li>
				<li>&nbsp;позитивний симптом Пастернацького.</li>
				</ul>
				<p>Змінюються колір і прозорість сечі,&nbsp;</p>
				<p>вона стає тьмяною з осадом і пластівцями.&nbsp;</p>
				<p>У сечі виявляють лейкоцитурію нейтрофільного характеру, лейкоцитарні циліндри, бактерії, протеїнурію (менше 1 г/л), можуть бути еритроцити, зазвичай свіжі, поодинокі. Ступінь бактеріурії &mdash; 100 тис. і більше мікробних тіл в 1 мл сечі. Вид збудника і його чутливість до антибіотиків визначають методом бактеріологічного дослідження сечі.</p>
				<p>У загальному аналізі крові &mdash; лейкоцитоз, зсув лейкоцитарної формули вліво, збільшена ШОЕ. При хронізації процесу &mdash; часто анемія.</p>
				<p>У діагностиці хвороби важливе значення має УЗД,&nbsp;</p>
				<p>При своєчасній діагностиці і комплексному лікуванні активна стадія гострого пієлонефриту змінюється періодом зворотного розвитку хвороби, а при хронічному пієлонефриті &mdash; частковою клініко-лабораторною ремісією &mdash; це коли поліпшується стан дитини, зникають основні синдроми, нормалізується температура тіла, але залишкові запальні зміни в аналізах сечі ще зостаються. Нормалізація аналізів сечі &mdash; ознака клініко-лабораторної ремісії, настає через 2-3 міс. від початку гострого періоду.</p>
				<p>У 25 % дітей грудного віку гострий пієлонефрит схильний до затяжного і рецидивного перебігу, а при вторинному гострому пієлонефриті такий перебіг хвороби спостерігають більш як у 30 % випадків.</p>
				<p>Якщо ознаки запального процесу залишаються і після 6 міс. від початку Хвороби чи в цей період настає 2 і більше загострень, то можна стверджувати про наявність хронічного пієлонефриту.</p>
				<p>Хронічний пієлонефрит може мати рецидивний або латентний перебіг. При рецидивному перебігу періодичні загострення (різної частоти) чергуються із безсимптомним перебігом (різної тривалості). Загострення часто виникають на тлі ГРВІ, переохолодження організму, загострень хронічних хвороб інших органів тощо.</p>
				<p>Хронічний пієлонефрит із латентним перебігом виявляють зазвичай випадково під час профілактичного огляду дітей чи під час обстеження їх з приводу інших хвороб. У діагностиці цієї форми пієлонефриту основне значення мають лабораторні методи дослідження сечі. У більшості випадків хронічний пієлонефрит є вторинним, тому обов'язково необхідно проводити комплексне рентгенурологічне й інструментальне обстеження дитини для визначення його причини. Якщо ураження торкнулось обох нирок, вторинний (або обструктивний) хронічний пієлонефрит відзначається швидким прогресуванням і розвитком XHH. Несвоєчасне</p>
				<p>надання допомоги таким дітям, насамперед &mdash; хірургічної, має несприятливий прогноз, може призвести до швидкого погіршення стану дитини та летального кінця.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Лікування має бути комплексним і включати правильну організацію режиму фізичних навантажень, дієтотерапію, антибактеріальну, патогенетичну і симптоматичну терапію.</p>
				<p>При активній стадії хвороби дитину потрібно госпіталізувати. За наявності гарячки та больового синдрому призначають ліжковий режим (зазвичай 5&mdash; 7 днів). Надалі обмежують фізичні навантаження на тривалий час.</p>
				<p>Дієта - один із найважливіших моментів лікування. У гострий період призначають стіл No 5 за Певзнером без обмеження рідини і солі. Споживання рідини і солі обмежують при порушенні функції нирок. Перевагу надають білково-рослинній їжі. Білкова їжа підкислює сечу, а рослинна - облужнює, що створює несприятливі умови для розмноження бактерій. Обов'язково вилучають продукти, що містять екстрактивні речовини й ефірні олії (м'ясні бульйони, цибуля, часник, кава, шоколад, спеції, приправи тощо), смажені страви. Додатково дієту коригують за наявності обмінних нефропатій (оксалурія, уратурія тощо). Питво має бути рясним (переварена вода, чай, компот із сухофруктів, соки, морси).</p>
				<p>Для етіотропного лікування застосовують антибактеріальні препарати, переважно нефротоксичні (зокрема, напівсинтетичні пеніциліни і цефалоспорини). Оптимальним є визначення чутливості до антибіотиків у кожному випадку. Однак для цього потрібен час, а це не завжди можливо.</p>
				<p>Раціонально призначати цефалоспорини (цефазолін, цефотаксим, цефтріаксон, цефтазидим, цефалексин тощо), які чинять бактерицидну дію на грампозитивні і грамнегативні мікроорганізми. Тривалість курсу &mdash; 10&mdash; 14 днів.</p>
				<p>Напівсинтетичні пеніциліни (карбеніцилін, ампіцилін тощо) бажано призначати після доведеної чутливості до них. Доцільніше застосовувати такі пеніциліни, як амоксиклав, аугментин (обидва &mdash; амоксицилін і клавуланова кислота), уназин (ампіцилін + сульбактам) терміном 10&mdash;14 днів у відповідних вікових дозах.</p>
				<p>Аміноглікозиди (гентаміцин, амiкацин тощо) призначають курсом на 5&mdash; 7 днів (не більше) переважно в тих випадках, коли неможливо визначити антибіотикограму. Ці антибіотики мають помірну нефротоксичність,</p>
				<p>Більший ефект дає парентеральне введення антибіотика (внутрішньовенне, внутрішньом'язове). На початку лікування інколи допускають пероральне застосування антибіотиків.</p>
				<p>Після курсу антибіотиків антибактеріальну терапію продовжують уроантисептиками, які чергують кожні 7&mdash;10 днів. Найефективнішими є бісептоли (суметролім, ориприм, бактрим), неграм (невіграмон), піпемідова кислота (палін), нітроксолін (5-НОК), нітрофурани (фурагін, фурамаг, фурадонін). Останніми роками дискутується можливість застосування фторхінолонових препаратів (ципрофлоксацин, норфлоксацин, офлоксацин) у лікуванні дітей старшого віку.</p>
				<p>При максимальній активності запального процесу використовують поєднання антибіотиків і уроантисептиків.</p>
				<p>При гострому пієлонефриті чи загостренні хронічного лікування антибактеріальними препаратами триває 4-6 тиж. під контролем аналізів сечі на лейкоцитурію і бактеріурію. При хронічному пієлонефриті їх призначають на 6&mdash;12 міс. у комбінації з фітотерапією, дотримуючись певних схем, а за необхідності й довше.</p>
				<p>Для посилення ефекту антибактеріальної терапії застосовують такі протизапальні препарати, як ортофен, вольтарен &mdash; на 10&mdash; 14 днів.</p>
				<p>Щоб загальмувати реакцію вільнорадикального окиснення, застосовують унітіол, токоферолу ацетат (вітамін Е), галаскорбін.</p>
				<p>Для поліпшення ниркового кровообігу призначають трентал (пентоксифілін), курантил, цинаризин (стугерон).</p>
				<p>Важливим компонентом патогенетичної терапії є імунокорекція. Імуномодулюючу дію справляють такі препарати, як декарис (левамізол), тимоген, тималін, екстракти ехінацеї, женьшеню, елеутерококу, рибоксин.</p>
				<p>При зниженні діурезу призначають сечогінні препарати: фуросемід, лазикс, верошпірон.</p>
				<p>Наявність ознак склерозування паренхіми нирок є показанням до застосування препаратів антисклеротичної дії (делагіл, хлорохін). Курс лікування &mdash; 1&ndash; 1,5 міс.</p>
				<p>Після ліквідації ознак активності запалення в нирках рекомендують фітотерапію, зокрема при хронічному пієлонефриті між курсами антибактеріальної терапії. Із готових лікарських форм найчастіше застосовують канефрон H, уролесан, нефропатин, фітолізин, нефрофіт тощо. Ефективними є збори лікарських рослин: збір No 1 &mdash; звіробій, листя брусниці, кропива, кукурудзяні стовпчики з приймочками; збір No 2 &ndash; листя мучниці, нирковий чай, плоди шипшини; збір No 3 &mdash; польовий хвощ, березові бруньки, деревій. Фітопрепарати призначають до їди.</p>
				<p>Широко використовують фізіотерапевтичні методи лікування, зокрема ультразвук, НВЧ-терапію, електрофорез розчину фурадоніну, озокеритно-парафінові аплікації на ділянку попереку.</p>
				<p>На завершальному етапі важливу роль відіграє санаторно-курортне лікування (м. Трускавець, смт Східниця), яке призначають на тлі повної клініко-лабораторної ремісії пієлонефриту.</p>
				<p>Виявлення у хворих на пієлонефрит обструктивних причин його виникнення є приводом до консультації дитячого уролога, який за необхідності виконує хірур</p>
				<p>ку органів сечової системи чи порушень уродинаміки сечових шляхів.</p>
			</div>
		</div>
		<div class="focus">
			<div class="focus-title">Диспансеризація</div>
			<div class="focus-content">
				<p>Після комплексного клініко-лабораторного обстеження та лікування в стаціонарі хворих ставлять на диспансерний облік і їх спостерігає дільничний педіатр. При гострому пієлонефриті це триває протягом 1 року від початку клініко-лабораторної ремісії, а при хронічному — протягом 5 років. Необхідний постійний контроль сечі, протирецидивне лікування (осінь-весна). Профілактичні щеплення протипоказані протягом усього періоду диспансеризації, але можуть проводитися за епідеміологічними показаннями з урахуванням активності запального процесу в нирках.</p>
			</div>
		</div>		
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
