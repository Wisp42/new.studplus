<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Анатомо-фізіологічні особливості органів кровообігу. Природжені вади серця, судин', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">АФО</div>
			<div class="focus-content">
				<p>До органів кровообігу належать серце та судини, які утворюють серцево-судинну систему. Для дітей різних вікових періодів, починаючи з періоду антенатального розвитку, характерні певні морфофункціональні особливості цієї системи.</p>
				<p>Закладання серця й судин розпочинається на 2-му тижні внутрішньоутробного розвитку плода з двох самостійних серцевих зачатків, які згодом зливаються в одну трубку, що розміщена в ділянці шиї. Ця первинна серцева трубка зверху закріплюється артеріальним стовбуром, знизу - розгалуженими венозними синусами. На 3-му тижні вагітності трубка внаслідок швидкого росту вигинається у вигляді латинської літери S. У перші 3 міс. антенатального розвитку завершується структурне формування серця і магістральних судин. Серце ділиться на правий та лівий відділи, утворюються клапани серця, починає формуватися провідна система. Саме в I триместр вагітності будь-які шкідливі чинники можуть стати причиною формування природжених вад серцево-судинної системи.</p>
				<p>Кровообіг у новонародженої дитини. Припиняється плацентарний кровообіг, розправляються та наповнюються кров'ю легені, закриваються право-ліві шунти (спочатку функціонально, пізніше облітеруються). Із першим вдихом легені розправляються, знижується опір їхніх судин, повний об'єм крові з правого шлуночка надходить до легень, збагачується там киснем і надходить у ліве передсердя, лівий шлуночок та аорту. У лівому передсерді підвищується тиск крові (надходить більша її кількість) і клапан овального вікна механічно закривається. Тиск крові у легеневій артерії поступово стає нижчим, аніж в аорті.&nbsp;</p>
				<p>Серце новонародженої дитини має форму кулі (більше розвинені передсердя порівняно зі шлуночками), займає поперечне положення (високе стояння діафрагми). Його розміри відносно більші, ніж у дорослих. Волокна серцевого м'яза тонкі, клітини містять багато великих ядер, міокардіальні судини мають добре розвинену сітку.</p>
				<p>Наприкінці 1-го року життя форма серця стає овальною, у 6-річному віці &mdash; така, як у дорослих.</p>
			</div>
		</div>
		<div class="focus">
			<div class="focus-title">Природжені вади серця (ПВС) і судин. Визначення</div>
			<div class="focus-content">
				<p>Природжені вади серця (ПВС) і судин — це анатомічні дефекти серця, його клапанів чи судин, які виникли внутрішньоутробно. Ці дефекти трапляються ізольовано або в поєднанні з природженими вадами інших органів.</p>
			</div>
		</div>
		<div class="focus">
			<div class="focus-title">Природжені вади серця (ПВС) і судин. Етіологія</div>
			<div class="focus-content">
				<p>Причинами ПВС є несприятливі впливи чинників зовнішнього середовища під час вагітності, вживання вагітною алкоголю, наркотиків, деяких ліків, інфекційні захворювання під час вагітності (краснуха, вітряна віспа, цитомегаловірусна інфекція тощо). Спадкову природу ПВС не доведено. Є відомості про підвищення їх частоти у дитини, якщо вік матері перевищує 35 років.</p>
			</div>
		</div>
		<div class="focus">
			<div class="focus-title">Природжені вади серця (ПВС) і судин. Клініка</div>
			<div class="focus-content">
				<p>У всіх ПВС виділяють три фази клінічного перебігу:</p>
				<ol>
				<li><strong>Фаза первинної адаптації</strong> &mdash; починається з перших днів життя і триває від 1 до 2-3 років. Дитина пристосовується до неадекватної гемодинаміки, але компенсація дуже нестійка, чутлива до різноманітних впливів (фізичних навантажень, інтеркурентних захворювань). Швидко розвивається гостра серцева недостатність, яка стає основною причиною смерті дітей цього вікового періоду. Якщо дитина не помирає в цю фазу, то на 2-3-у році життя в неї розвиваються пристосувальні захисні механізми, а хвороба переходить у другу фазу.</li>
				<li><strong>Фаза відносної компенсації</strong> характеризується включенням усіх компенсаторних механізмів -(активація симпатико-адреналової системи з розвитком вторинного гіперальдостеронізму, посилення кістковомозкового кровотворення, гіпертрофія міокарда). Суб'єктивно стан дитини поліпшується (поліпшується фізичний розвиток, підвищується резистентність до інфекцій).</li>
				<li><strong>Термінальна фаза</strong> настає, коли резерви компенсації вичерпуються. Швидке прогресування дистрофічних змін у міокарді призводить до зниження скоротлиВої здатності з наступним розвитком серцевої недостатності, яка стійка до призначеного лікування.</li>
				</ol>
			</div>
		</div>
		<div class="focus">
			<div class="focus-title">Дефект міжшлуночкової перегородки</div>
			<div class="focus-content">
				<p>Дефект міжшлункової перегородки діагностують відразу після народження дитини, порушення гемодинаміки 2-4го місяців життя. Клінічні прояви залежать від розташування та розмірів дефекту. Невеликий дефект у нижній частині перегородки (хвороба Роже) практично не призводить до порушень гемодинаміки. Високий дефект призводить до гіпертрофії правої половини серця та легеневої гіпертензії. У дітей з&rsquo;являється кашель, задишка, загальна слабкість, діти відстають в фізичному розвитку.</p>
				<p><strong>При обстеженні:</strong></p>
				<ol>
				<li>блідість шкіри та ціаноз губ, серцевий &ldquo;горб&rdquo;, пульсація в епігастрії;</li>
				<li>межі серця значно розширені вправо;</li>
				<li>під-час аускультації &ndash; акцент ІІ тону над легеневою артерією, грубий шелест, шум у ІІІ &ndash; ІV міжребер&rsquo;ї, який проводиться в усі точки серця.</li>
				<li>при аускультаціх легенів &ndash; вологі хрипи;</li>
				<li>на ЕКГ ознаки гіпертрофії та перевантаження всіх камер серця.</li>
				</ol>
			</div>
		</div>
		<div class="focus">
			<div class="focus-title">Дефект міжпередсердної перегородки</div>
			<div class="focus-content">
				<p>Усі дефекти міжпередсердної перегородки (ДМПП) поділяють на такі види:</p>
				<ul>
				<li>дефект овальної ямки, або центральний дефект (вторинний ДМПП);&nbsp;</li>
				<li>дефект венозного синуса;&nbsp;</li>
				<li>комбіновані дефекти;&nbsp;</li>
				<li>повна відсутність міжпередсердної перегородки &mdash; загальне передсердя.</li>
				</ul>
				<p>Гемодинамічні порушення та клінічні симптоми залежать від величини дефекту. Якщо дефект великий, артеріовенозне скидання крові значне, що призводить до постійного перевантаження судинного русла легенів, формування легеневої гіпертензії та перевантаження правих відділів серця.</p>
				<p>Такі діти відстають у фізичному розвитку, часто хворіють на бронхіт. Під час огляду: виражена блідість шкіри, малиновий колір губ. Межі серця нормальні або розширені в поперечнику за рахунок правих відділів, управо &mdash; за рахунок правого передсердя, уліво &mdash; за рахунок зміщення вліво збільшеного правого шлуночка. Під час аускультації: систолічний шум неінтенсивний з епіцентром у другому-третьому міжребрових проміжках зліва, акцент II тону над легеневою артерією, посилення I тону в проекції трикуспiдального клапана. Поява мезодіастолічного шуму свідчить про відносну недостатність клапанів легеневої артерії або стенозування трикуспiдального клапана. Його поява є показанням до хірургічної корекції.</p>
				<p><strong>Ускладнення.</strong> Серцева недостатність за правошлуночковим типом у ранньому віці; бактерійний ендокардит; миготлива аритмія у віддалені терміни.</p>
				<p>Оптимальні терміни оперативного втручання &mdash; вік 5&mdash;10 років.</p>
			</div>
		</div>
		<div class="focus">
			<div class="focus-title">Відкрита артеріальна протока</div>
			<div class="focus-content">
				<p>У нормі артеріальна протока &ndash; судина, що з&rsquo;єднує аорту і легеневий стовбур і закривається відразу після народження. Важкість вади залежить від ширини протоки і скидання крові з аорти у легеневий стовбур. Збіднення великого кола, збагачення малого.</p>
				<p><strong>Основні симптоми:</strong> безперервний систолодіастолічний шум машинного характеру в ІІ- ІІІ міжребер&rsquo;ї зліва по краю грудини. Шум проводиться на судини шиї, на спину. Акцент ІІ тону над легеневою артерією.АТ знижений, пульс частий. Зменшення шуму чи його зникнення свідчить про наростання легеневої гіпертензії. На ЕКГ гіпертрофія лівого або обох шлуночків.</p>
				<p><strong>Прогноз:</strong> несприятливий 20% дітей без операції вмирають протягом першої фази захворювання від недостатності серця. Тривалість життя скорочується приблизно на 35 років.</p>
				<p><strong>Консервативне лікування</strong> (індометацин у ранньому віці) може сприяти закриттю артеріальної протоки. Якщо цього не сталося прооперувати до 1 року.</p>
			</div>
		</div>
		<div class="focus">
			<div class="focus-title">Тетрада Фалло</div>
			<div class="focus-content">
				<p>Тетрада Фалло &mdash; ціанотична вада, для якої характерні 4 анатомічні ознаки: звуження легеневої артерії на різних рівнях, ДМШП, декстрапозиція аорти, гіпертрофія правого шлуночка.</p>
				<p><strong>Перебіг </strong>вади прогресивний. Прогноз визначають за ступенем стенозу легеневої артерії. Без оперативного втручання діти помирають або в ранньому віці або у віці до 12 років.</p>
				<p>Гемодинамічні порушення залежать від розміру ДМШП і ступеня стенозу легеневої артерії. Кровообіг у малому колі збіднений, значна частина венозної крові з правого шлуночка через дефект потрапляє в аорту, де змішується з артеріальною кров'ю, зумовлюючи ціаноз. З віком ціаноз наростає. Дитина відстає у фізичному розвитку. <strong>Характерними є</strong> напади задишки і ціанозу (гіпоксемічні): швидке дихання, посилення ціанозу, збудження. Нігті набувають форми годинникових скелець, кінцеві фаланги &mdash; барабанних паличок. Аускультативно: II тон над легеневою артерією різко ослаблений, грубий систолічний шум вигнання з епіцентром у третьому-четвертому міжребрових проміжках зліва (при інфіндибулярному стенозі) або в другому-третьому міжребровому проміжку зліва (у разі поєднання із клапанним стенозом). Серцева недостатність для тетради Фалло нехарактерна, тахікардія і задишка є результатом гіпоксії.</p>
				<p><strong>Ускладнення.</strong> Абсцес мозку; бактерійний ендокардит; ускладнення з боку ЦНС (геміпарези на тлі гіпоксемічних нападів).</p>
				<p><strong>Лікування.</strong> Якщо у новонародженої дитини із ПВС ознак серцевої недостатності немає, ціаноз помірний, то рекомендують спостерігання за нею, обстеження з періодичністю, визначеною кардіологом.</p>
				<p>Радикальна корекція нескладних вад серця є технічно простою. Дітям із ДМШП, ДМПП зашивають або виконують пластику дефекту, у разі відкритої артеріальної протоки її перев'язують або перерізують.</p>
				<p><strong>Паліативна операція</strong> &mdash; накладання різних міжсистемних анастомозів, які поліпшують насичення киснем, надають можливість дитині ліпше розвиватися та підготувати її до другого етапу операції (радикального), якщо це можливо.</p>
				<p>Операція у термінальній фазі не гарантує одужання дитини, оскільки вже відбулися дистрофічні зміни у внутрішніх органах.</p>
				<p><strong>Консервативне лікування</strong> &mdash; це невідкладна допомога під час критичних станів (серцева недостатність, гіпоксемічні кризи) та лікування у разі супутніх захворювань.</p>
				<p><strong>Диспансерне спостерігання</strong>. Відразу після встановлення діагнозу ПВС дитину ставить на диспансерний облік кардіолог або педіатр. Уфазі відносної компенсації лікар оглядає дитину 1 раз на квартал до 2 років, потім &mdash; 2 рази на рік. Контроль АТ, ЕКГ та ЕхоКГ &mdash; з цією ж частотою.</p>
				<p>Для кожної дитини індивідуально складають оптимальний для її стану режим прогулянок, фізичних навантажень, загартовування. Проводять санацію хронічних вогнищ інфекції.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
