<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Анатомо-фізіологічні особливості легень. Гостра пневмонія у дітей раннього віку', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">АФО</div>
			<div class="focus-content">
				<p>Легені в дітей розвиваються постійно протягом усього періоду дитинства, збільшується їхній об'єм, відбувається диференціювання легеневої тканини. У ранньому віці легені багаті на сполучну тканину, кровоносні судини. Капіляри та лімфатичні щілини широкі, еластична тканина слабо розвинена.</p>
				<p>У правій та лівій легені міститься по 10 бронхо-легеневих сегментів. У дітей перших років життя бронхо-легеневі сегменти відокремлені один від одного вузьКими борознами, що містять пухку сполучну тканину. Часто деякі сегменти лівої легені повністю відокремлені від інших сегментів, а легеня набуває вигляду багаточасткової. Саме тому в перші роки життя можлива часта сегментарна пневмонія.</p>
				<p>Дихальна поверхня легень у дітей відносно більша, ніж у дорослих. За одиницю часу через легені дитини проходить більше крові, аніж у дорослого.</p>
				<p>Дітей грудного віку тонка, її порожнина легко розтягується. Скупчення рідини в порожнині плеври часто спричинює зміщення органів середостіння.</p>
				<p>Діафрагма у дітей грудного віку розміщена вище, ніж у дорослих. У ранньому віці скорочення діафрагми слабовиражені. Метеоризм, збільшення печінки утруднюють рух діафрагми, погіршують вентиляцію легень. Дихальні м'язи розвинені слабо.</p>
				<p>Гостра пневмонія &mdash; це гостра інфекційна запальна хвороба паренхіми легень, яка характеризується інфільтративними змінами легеневої тканини і дихальною недостатністю.</p>
			</div>
		</div>
		<div class="focus">
			<div class="focus-title">Визначення</div>
			<div class="focus-content">
				<p>Гостра пневмонія — гостре інфекційне запалення паренхіми легень, яка характеризується інфільтративними змінами легеневої тканини і дихальною недостатністю.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p>Гостра пневмонія &mdash; поліетіологічна хвороба. Слід виділяти дві групи чинників, які спричинюють її, а саме: безпосередні і чинники сприяння.</p>
				<p>Безпосереднім етіологічним чинником є інфекція: бактеріальна, вірусна, мікоплазмова, грибкова.</p>
				<p>Є два варіанти пневмонії: позалікарняна (&ldquo;вулична&rdquo;, амбулаторна) та внутрішньолікарняна (госпітальна, нозокоміальна). Ці варіанти пневмонії відрізняються за своєю етіологією.</p>
				<p>Збудниками позалікарняної пневмонії найчастіше є: пневмокок, гемофільна паличка, стафілокок, мікоплазма, віруси.</p>
				<p>Збудниками госпітальної пневмонії в основному є: стафілокок, гемофільна паличка, грамнегативні палички кишкової групи (протей, клебсієла, ентеробактер).</p>
				<p>Іноді збудниками пневмонії можуть бути хламідії, анаеробна флора, гриби.</p>
				<p>Пневмонію в дітей раннього віку спричинюють: перинатальна патологія, аспіраційний синдром, гіпотрофія, природжені вади серця, аномалії розвитку бронхо-легеневої системи, спадкові і набуті імунодефіцити, гіповітаміноз.</p>
				<p>У дітей старшого віку розвиток пневмонії відбувається частіше на тлі хронічних інфекцій у ЛОР-органах, рецидивного чи хронічного бронхіту.</p>
			</div>
		</div>
		<div class="focus">
			<div class="focus-title">Клініка</div>
			<div class="focus-content">
				<p>Клінічними проявами гострої пневмонії є:&nbsp;</p>
				<ul>
				<li>підвищення температури тіла;</li>
				<li>кашель (сухий, згодом вологий з виділенням слизистого або слизисто-гнійного мокротиння);</li>
				<li>ознаки інтоксикації та дихальної недостатності;&nbsp;</li>
				<li>посилення голосового тремтіння при пальпації грудної клітки;&nbsp;</li>
				<li>вкорочення перкуторного звуку над ураженою ділянкою легень;</li>
				<li>аускультативні зміни &mdash; дихання з подовженим видихом або ослаблене, дрібнопухирчасті вологі хрипи, можлива крепiтацiя, посилення бронхофонії.</li>
				</ul>
				<p>Рентгенологічними проявами гострої пневмонії є: інфільтративні тіні у формі Вогнищ різної величини або інтенсивне затемнення в ділянці одного чи декількох сегментів, частки, декількох часток легень.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Лікування має бути комплексним. Його можна проводити в стаціонарних або домашніх умовах.</p>
				<p>Показаннями до госпіталізації є тяжкі й ускладнені випадки хвороби з вираженою дихальною і серцево-судинною недостатністю, токсикозом, підозрою на деструктивний процес тощо.</p>
				<p>Режим у дитини від 1 року має бути постільним упродовж усього періоду гарячки. З нормалізацією температури режим розширюють протягом 2-3 днів, і за 3-4 дні можна починати прогулянки, поступово збільшуючи їхню тривалість (від 20 хвилин). Необхідна достатня аерація приміщення. Організація режиму хворої дитини в стаціонарі передбачає ізоляцію її в окремий бокс для запобігання перехресному інфікуванню. При тяжкій чи середньої тяжкості хворобі у боксі з дитиною раннього віку повинна бути мати. Необхідно передбачити можливість регулярного опромінення боксу ртутно-кварцовою лампою, провітрювання приміщення та проведення інших санітарно-гігієнічних заходів.</p>
				<p>Положення хворого у ліжку &ndash; підвищене. Необхідним є забезпечення дитині адекватного носового дихання.</p>
				<p>Харчування має відповідати віку. У гострому періоді хвороби пацієнту потрібна механічно і хімічно щадна їжа. Кількість рідини збільшують на 20% у порівнянні з віковими нормами (морси, соки, чай із лимоном тощо). Їжа повинна бути повноцінною, легкозасвоюваною, збагаченою вітамінами.</p>
				<p>Етіотропну терапію хворим на пневмонію проводять з урахуванням можливих збудників захворювання, вікових особливостей, походження пневмонії та клінічної картини.</p>
				<p>Антибіотикотерапія</p>
				<p>Базисними препаратами в терапії пневмоній є антибіотики (АБ). Первинний вибір АБ при бактеріальній пневмонії, як і його заміну в разі не&shy;ефективності, практично завжди здійснюють емпірично. Для емпіричної стартової терапії рекомендовано використовувати &laquo;захищені&raquo; пеніциліни, цефалоспорини 2-го покоління, рідше (при госпітальній пневмонії, у новонароджених) &ndash; цефало&shy;спорини 3-го покоління, нові макроліди.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
