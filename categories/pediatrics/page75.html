<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Сальмонельоз', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Сальмонельоз — гостра інфекційна хвороба, що спричинюється бактеріями роду Salmonella, характеризується різноманітними клінічними проявами — від безсимптомного носійства до тяжких септичних форм, частіше перебігає по типу гастроентероколіту.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p>Сальмонели – рухомі грамнегативні палички, капсул і спор не утворюють. Добре ростуть на звичайних поживних середовищах. Мають соматичний термостабільний 0-антиген і джгутиковий термолабільний H-антиген. За 0-антигеном сальмонели поділені на групи A, B, C, D, Е тощо (всього близько 60 груп), а за H-антигеном — на серовари (близько 2200). У людини найчастіше виявляють такі види: S. typhimurium, S. heidelberg, S. london, S. anatum, S. enteritidis, S.infantis. Сальмонели надзвичайно стійкі в навколишньому середовищі. Нагрівання до 65 °С витримують протягом 30 хв; у воді зберігаються до 2 міс.; у грунті — декілька років. У молочних і готових м'ясних стравах можуть не тіл розмножуватися, не змінюючи зовнішнього вигляду і смаку страви.</p>
			</div>
		</div>
		<div class="focus">
			<div class="focus-title">Епідеміологія</div>
			<div class="focus-content">
				<p>Основним джерелом інфекції є тварини: свині, корови, кішки, собаки, птахи. Людина як джерело інфекції поширює сальмонельоз серед дітей, особливо раннього віку. У дитячих дошкільних закладах зараження відбувається саме від дорослих носіїв сальмонел (обслуговчого персоналу) або від хворих дітей. Можливе інфікування дітей у супермаркетах, особливо при контакті з м'ясом, яйцями, брудними візочками для продуктів, від тварин, яких утримують вдома.</p>
				<p>Інфекція передається переважно харчовим шляхом, у дітей раннього віку - контактно-побутовим. Джерелом передавання можуть бути руки персоналу, а також предмети догляду і сповивальні столи. Нерідко трапляються випадки внутрішньолікарняного сальмонельозу, особливо у відділеннях для новонароджених, пологових будинках, інфекційних і соматичних стаціонарах, закритих дитячих закладах, при цьому основним збудником є S. typhimurium — антибіотикорезистентний штам. Внутрішньолікарняні спалахи інфекції характеризуються високою контагіозністю, швидким поширенням і тяжкістю клінічного перебігу. Найсприйнятливішими до сальмонельозу є діти перших 2 років життя. Захворюваність на сальмонельоз реєструють протягом року з максимальним підвищенням у літньоосінній період.</p>
			</div>
		</div>
		<div class="focus">
			<div class="focus-title">Класифікація</div>
			<div class="focus-content">
				<p>Виокремлюють такі клінічні форми сальмонельозу: гастроінтестинальна (гастритна, гастроентеритна, гастроентероколітна, ентероколітна); генералізована (тифоподібна і септикопіємічна); бактеріоносійство; субклінічна (безсимптомна). За тяжкістю перебігу: легка, середньої тяжкості, тяжка.</p>
			</div>
		</div>
		<div class="focus">
			<div class="focus-title">Клінічна картина</div>
			<div class="focus-content">
				<p>Інкубаційний період триває від декількох годин (при масивному харчовому інфікуванні) до 5&mdash;7 діб (частіше 2 доби). Характер клінічних проявів, ступінь їх вираженості, послідовність появи і тривалість перебігу залежать від клінічної форми хвороби. Сальмонельоз харчового інфікування перебігає переважно в гастроінтестинальній формі з такими клінічними варіантами: гастрит, ентерит, гастроентерит, гастроентероколіт. Гастрит і гастроентерит діагностують у дітей, старших 3 років, і перебіг їх часто відбувається за типом харчової токсикоінфекції. Інкубаційний період короткий &mdash; до 24 год. Увесь симптомокомплекс розвивається в перші години від початку хвороби, що пов'язано з потраплянням у шлунок великої кількості збудника, а також вивільненням масивної дози ендотоксину. Початок бурхливий, з підвищення температури тіла до високих цифр, болю в надчеревній ділянці, нудоти, блювання, через декілька годин приєднується пронос. У деяких хворих настає нейротоксикоз (гіпертермія, непритомність, клоніко-тонічні судоми) або шок (зниження артеріального тиску, ціаноз, похолодання кінцівок).</p>
				<p>Гастроентероколіт і ентероколіт &mdash; найчастіші форми сальмонельозу в дітей раннього віку, особливо 1-го року життя. Інкубаційний період &mdash; від 2 до 5 днів. Початок хвороби гострий, проте для неї характерний поступовий розвиток і посилення основних симптомів протягом 3&mdash;4 днів. Найхарактернішими ознаками є розлади випорожнень і симптоми інтоксикації. З 1-го дня випорожнення надмірні, пінисті, смердючі, містять велику кількість слизу, зелені, крові. У перші 3 дні хвороби може виникнути виражений токсикоз з ексикозом: висока гарячка, блідість шкіри, западіння великого тім'ячка та очних яблук, загострені риси обличчя. Ці явища тривають досить довго (до 8-10 днів).</p>
				<p>Тифоподібна форма уражує дітей старшого віку. Характерні тривала гарячка, біль голови, повторне блювання, адинамія, анорексія, безсоння, запаморочення, у деяких хворих схильність до брадикардії. Можлива поява поодинокої розеольозно-папульозної висипки. Збільшені печінка та селезінка.</p>
				<p>Септична форма уражує дітей раннього віку. Може розвинутися внаслідок генералізації процесу при шлунково-кишковій формі або без попереднього ураження травного тракту. Хвороба характеризується появою гнійних вогнищ у різних органах: легенях, нирках, мозкових оболонах, великих суглобах тощо, перебігає як сальмонельозний сепсис. Специфічний характер вогнищ ураження підтверджується виявленням сальмонел у спинномозковій рідині, мокротинні, сечі.</p>
			</div>
		</div>
		<div class="focus">
			<div class="focus-title">Ускладнення</div>
			<div class="focus-content">
				<p>У тяжких випадках сальмонельозу можливий розвиток інфекційно-токсичного шоку, гострої ниркової недостатності, ДВЗ-синдрому, анемії, дисбактеріозу, порушення функції підшлункової залози, печінки.</p>
			</div>
		</div>
		<div class="focus">
			<div class="focus-title">Діагностика</div>
			<div class="focus-content">
				<p>Загальний аналіз крові — помірний або виражений лейкоцитоз, анеозинофілія, зсув лейкоцитарної формули вліво, нормальна або помірно збільшена ШОЕ. Копроцитограма — наявність у калі м'язових волокон, лейкоцитів, слизу, еритроцитів. Бактеріологічне дослідження проводять для виділення збудника з блювотних мас, промивних вод, сечі, калу, жовчі, крові тощо. Серологічні дослідження (РЗК, РПГА) необхідно проводити в динаміці хвороби (через 7—10 днів), щоб виявити наростання титру специфічних антитіл. Діагностичний титр у РНГА становить 1:100 — для дітей до року і 1:200 і вище — для дітей, старших року.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Госпіталізують дітей за клінічними та епідеміологічними показаннями. Обсяг, характер і черговість лікувальних заходів залежать від клінічної форми і тяжкості хвороби. Призначають антибактеріальні препарати: фуразолідон, ніфуроксазид чи антибіотики: гентаміцин, цефотаксим, цефтріаксон тощо. Їх можна поєднувати з полівалентним сальмонельозним бактеріофагом. У разі масивного харчового інфікування в перші години хвороби промивають шлунок 2 % розчином натрію гідрокарбонату. Важливе значення має дезінтоксикаційна та регідратаційна терапія — пероральна та інфузійна залежно від проявів токсикозу та зневоднення. Для поліпшення біоценозу кишок призначають бактерійні препарати: біфідумбактерин, лактобактерин, лiнекс, біфіформ.</p>
			</div>
		</div>
		<div class="focus">
			<div class="focus-title">Профілактика</div>
			<div class="focus-content">
				<p>Реконвалесцентів виписують після повного клінічного видужання та одноразових негативних результатів бактеріологічних досліджень калу і сечі, взятих через 3 дні після закінчення приймання антибактеріальних препаратів. Важливе значення має раннє виявлення джерела інфекції та ізоляція хворого, у вогнищі проводять остаточну дезінфекцію. Карантин не оголошують. Усіх контактних дітей і дорослих обстежують на сальмонельоз, досліджують продукти харчування, перевіряють місця їх зберігання, технологію приготування їжі та її реалізацію. Бактеріоносіїв не допускають на роботу в будинках дитини та в молодших групах дитячих закладів. Специфічної профілактики не проводять. Застережні профілактичні заходи спрямовані на оздоровлення свійських тварин і запобігання серед них сальмонельозних хвороб, організацію санітарного режиму на м'ясокомбінатах та молочних.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
