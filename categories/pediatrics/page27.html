<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Аномалії конституції. Лімфатико-гіпопластичний і нервово-артритичний діатез', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Лімфатико-гіпопластичний діатез. Визначення</div>
			<div class="focus-content">
				<p>Лімфатико-гіпопластичний діатез (лімфатичний) — аномалія конституції, що характеризується стійким збільшенням практично всіх лімфатичних органів (вилочкової залози, лімфатичних вузлів, селезінки), зниженням функції залоз внутрішньої секреції, недорозвиненням ряду внутрішніх органів (серця, нирок), порушенням обміну жирів і вуглеводів в поєднанні з порушенням системи імунітету, зниженою адаптацією до впливів навколишнього середовища, схильністю до алергічних реакцій.</p>
			</div>
		</div>
		<div class="focus">
			<div class="focus-title">Лімфатико-гіпопластичний діатез. Етіологія</div>
			<div class="focus-content">
				<p>Лімфатичний діатез частіше спостерігається в дітей з функціональною незрілістю фізіологічних систем при народженні. Основна роль у його формуванні належить несприятливим чинникам зовнішнього середовища, починаючи з внутрішньоутробного періоду розвитку: токсикози вагітної, інфекційні захворювання в першій і другій половині вагітності, ендокринна дисфункція, що сприяє загрозі переривання вагітності, гіпоксії плоду. В інтранатальному періоді розвитку ЛД сприяють слабкість пологової діяльності, передчасне відходження навколоплідних вод, стрімкі пологи.</p>
			</div>
		</div>
		<div class="focus">
			<div class="focus-title">Лімфатико-гіпопластичний діатез. Клініка</div>
			<div class="focus-content">
				<p>Діти з ЛД мають характерний зовнішній вигляд: бліда шкіра, виражена пастозність, млявість, малорухомість, слабкий розвиток м’язів і їх гіпотонія, маса тіла переважно перевищує середні нормативи в усі вікові періоди. Будова тіла дітей з ЛД має такі особливості: коротка шия, широка грудна клітка, вузькі лопатки, довгі кінцівки. У всіх дітей з ЛД спостерігається генералізована гіперплазія лімфатичних утворень. Уже на 1-2 році життя у дітей помітне збільшення лімфовузлів, виражені аденоїдні вегетації, гіперплазовані мигдалики, дещо збільшені печінка і селезінка. Гіперплазований тимус приблизно у 10-12% дітей супроводжується ознаками здавлювання дихальних шляхів: низький тембр голосу, осиплість, запрокидання голови під час сну, часте шумне дихання, задишка змішаного характеру, яка посилюється при горизонтальному положенні дитини, «півнячий крик» при плачі, легкий ціаноз носогубного трикутника переважно при горизонтальному положенні дитини.</p>
			</div>
		</div>
		<div class="focus">
			<div class="focus-title">Лімфатико-гіпопластичний діатез. Профілактичні заходи</div>
			<div class="focus-content">
				<p>Профілактичні заходи слід проводити починаючи з антенатального періоду. До їх числа належать раціональна профілактика вірусно-бактеріальних захворювань під час вагітності (мінімізація інфекційних контактів, здоровий спосіб життя з раціональним харчуванням і достатньою руховою активністю, перебуванням на свіжому повітрі тощо), своєчасна і раціональна терапія токсикозів вагітних і загрози переривання вагітності, профілактика внутрішньоутробної гіпоксії плоду, пологової травми. У постнатальному періоді важливим є тривале грудне вигодовування дитини, обмеження інфекційних контактів та уникнення стресових ситуацій.</p>
				<p>В реабілітації/абілітації дітей з ЛД особливе значення має систематичне призначення адаптогенів, засобів, які стимулюють розвиток захисних механізмів організму та функцію наднирникових залоз. До числа цих засобів належать елеутерокок, женьшень, ехінацея, золотий корінь, препарати кореня локриці, а також дібазол, пентоксил, полівітамінні комплекси, які включають вітаміни А, Е, С і вітаміни групи В.</p>
			</div>
		</div>
		<div class="focus">
			<div class="focus-title">Нервово-артритичний діатез. Визначення</div>
			<div class="focus-content">
				
			</div>
		</div>
		<div class="focus">
			<div class="focus-title">Нервово-артритичний діатез. Етіологія</div>
			<div class="focus-content">
				<p>Нервово-артритичний діатез — форма діатезу являє собою спадковий, найчастіше генетично зумовлений дефект обміну пуринових основ і солей сечової кислоти, що утворюються в організмі в результаті розпаду білка.</p>
				<p>У розвитку нервово-артритичного діатезу основне значення надається порушенню активності ферментів печінки. Провокуючим моментом є перевантаження білком, особливо м'ясними продуктами, раціону вагітної та дитини раннього віку. Одночасно відбувається порушення вуглеводного і жирового обміну, є схильність до кетоацидозу (накопиченню недоокислених продуктів обміну жирів).</p>
			</div>
		</div>
		<div class="focus">
			<div class="focus-title">Нервово-артритичний діатез. Клініка</div>
			<div class="focus-content">
				<p>Прояви нервово-артритичного діатезу на перших роках життя виражаються в підвищеній збудливості, поганому сні і апетиті, недостатньому набиранні маси тіла, нестійких випорожненнях, іноді &mdash; у випереджаючому психомоторному розвитку.</p>
				<p>Стійкість до інфекційних захворювань не змінена, та інфекційні процеси, як правило, розвиваються з такою ж частотою, як і у решти дітей, хоча у дітей з нервово-артритичним діатезом і можуть спостерігатися безпричинні підйоми температури</p>
			</div>
		</div>
		<div class="focus">
			<div class="focus-title">Нервово-артритичний діатез. Лікування</div>
			<div class="focus-content">
				<p>Основний момент лікування &mdash; раціональний режим і харчування. Дітей з нервово-артритичним діатезом треба оберігати від інтенсивних психічних навантажень. Дуже корисні систематичне проведення загартовування, ранкової зарядки, регулярні прогулянки, фізкультура.</p>
				<p>У раціоні у дітей і годуючої мами повинні бути переважно молоко, вегетаріанські продукти. Жири, м'ясо і риба обмежуються. Продукти, багаті пуриновими основами та кофеїном (печінка, нирки, мозок, оселедець, паштет, сардини, шоколад, какао) слід виключити. З овочів не рекомендуються шпинат, щавель, зелений горошок. Для поліпшення переносимості жирів таким дітям замість цукру краще давати ксиліт, сорбіт. Корисні рясне пиття, лужні мінеральні води</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
