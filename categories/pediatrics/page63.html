<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Дифтерія гортані', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Етіологія</div>
			<div class="focus-content">
				<p>Збудником дифтерії є дифтерійна паличка (коринебактерія дифтерії), грампозитивна, стійка у навколишньому середовищі. Розрізняють три типи дифтерійних паличок: gravis, mitis, intermedius. Є токсигенні і нетоксигенні штами дифтерійної палички. Токсигенні штами всіх типів продукують екзотоксин, який належить до групи бактеріальних нейротоксинів іє типовим глобулярним білком. Збудник дифтерії дуже стійкий до чинників навколишнього середовища.</p>
			</div>
		</div>
		<div class="focus">
			<div class="focus-title">Епідеміологія</div>
			<div class="focus-content">
				<p>Джерелом інфекції є хворі або носії токсигенних штамів. Основний шлях передавання інфекції – повітряно-краплинний, може бути контактно-побутовий, а також аліментарний через інфіковані продукти (молоко).</p>
			</div>
		</div>
		<div class="focus">
			<div class="focus-title">Клініка та стадії</div>
			<div class="focus-content">
				<p>Дифтерія гортані характеризується поступовим початком, субфебрильною температурою тіла на тлі слабовиражених симптомів загальної інтоксикації і майже відсутніми катаральними проявами. Круп при дифтерії може бути первинним &mdash; при первинній локалізації дифтерійного процесу в гортані або вторинним, якщо розвивається на тлі ураження носа чи ротової частини глотки. У перебігу крупу можна виокремити 3 стадії:</p>
				<ol>
				<li>1-а - під час стадії крупозного кашлю спостерігають різкий грубий, гавкучий кашель, який згодом втрачає звучність, стає сиплим. Одночасно голос стає хриплим, згодом беззвучним (афонія). Триває 1-2 доби;</li>
				<li>2-а &mdash; під час стадії стенозу дихання шумне з утягненням податливих місць грудної клітки та участю допоміжних м'язів у акті дихання. Надалі розвивається кисневе голодування, дитина стає неспокійною, з'являється ціаноз, наростає інспіраторна задишка;</li>
				<li>3-я &mdash; під час стадії асфіксії після психомоторного збудження дихальні м'язи втомлюються, тонус дихального центру знижується, дитина стає спокійною, байдужою, спостерігають сонливість, адинамію. Дихання прискорене, поверхневе, Втягнення податливих місць грудної клітки не помітні. Кінцівки холодні, пульс прискорений, іноді парадоксальний, смерть настає внаслідок виснаження дихального центру і порушення кровообігу.</li>
				</ol>
				<p>Дифтерійний круп може бути локалізованим (у процес залучена тільки гортань) або поширеним, коли крупозне запалення захоплює прилеглі органи дихальних шляхів (трахею, бронхи).</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Госпіталізація хворих, у яких запідозрили дифтерію, обов'язкова. Основним у лікуванні є своєчасне введення антитоксичної протидифтерійної сироватки (АПДС), яка нейтралізує тільки екстрацелюлярний екзотоксин. Доза сироватки залежить від форми дифтерії, тяжкості загального стану хворого та інтенсивності локальних змін. АПДС гетерогенна (кінська), тому вводити її потрібно за модифікованим методом Безредки, аби запобігти гіперергічній реакції негайного типу (анафілактичному шоку). Первинна доза становить половину курсової. АПДС вводять внутрішньом'язово при локалізованих формах і внутрішньовенно - при токсичних. При локалізованій формі дифтерії і ранніх термінах введення сироватки достатньо одноразового призначення АПДС. При тяжких формах дифтерії сироватку вводять протягом 3-4 днів. Слід враховувати, що через 9-12 днів після введення сироватки може розвинутися сироваткова хвороба.</p>
				<p>Для пригнічення життєдіяльності збудника призначають антибіотики. При тяжких токсичних формах хвороби як дезінтоксикаційні засоби призначають гемосорбцію або плазмаферез (2&mdash;3 сеанси), дезінтоксикаційну терапію, глюкокортикостероїди протягом 5-7 днів.</p>
				<p>У лікуванні дифтерійного крупу важливе значення має боротьба зі стенозом дихальних шляхів (відволікальні й теплові процедури, спазмолітичні, десенсибілізувальні препарати, діуретики, кисень, відсмоктування слизу).</p>
				<p>Лікування бактеріоносіїв токсигенних коринебактерій дифтерії проводять у стаціонарі із застосуванням антибіотиків макролідного ряду.</p>
			</div>
		</div>
		<div class="focus">
			<div class="focus-title">Заходи в осередку інфекції</div>
			<div class="focus-content">
				<p>Для контактних осіб або носіїв токсигенних коринебактерій оголошують карантин до отримання остаточної відповіді бактеріологічного дослідження терміном не менше як 7 днів. Реконвалесценти дифтерії підлягають диспансерному спостереженню за участю кардіолога, невролога, оториноларинголога: після перенесеної локалізованої форми дифтерії — протягом 1 міс., після токсичної — 3—6 міс.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
