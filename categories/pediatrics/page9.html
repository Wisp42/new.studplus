<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Анатомо-фізіологічні особливості нервової системи. Нервово-психічний розвиток дитини', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">У новонароджених</div>
			<div class="focus-content">
				<p>У новонароджених переважає таламопалідарний рівень керування рухами, рефлекторною діяльністю. Рухи мають некоординований, рефлекторно-стереоТипний і атетозоподібний характер. Іх можна порівняти з плавальними рухами. Одразу після народження дитини функціонують безумовні рефлекси, вони і забезпечують її існування. Добре виражені смоктальний, ковтальний і захисний рефлекси. Якщо новонародженого покласти обличчям на пелюшку або подушку, він повертає голову набік, забезпечуючи собі вільне дихання. Якщо під час вагітності або пологів уражена ЦНС, ці рефлекси можуть бути відсутні або пригнічені, такі діти потребують дуже уважного спостереження. З інших безумовних рефлексів найбільше практичне значення мають:</p>
				<ol>
				<li>долонно-ротовий &mdash; відкривання рота під час натискування на підвищення великого пальця;</li>
				<li>хапальний -- охоплення і міцне утримання предмета, якщо доторкнутися ним до поверхні долоні;</li>
				<li>охоплювальний рефлекс Моро - розведення плечей та охоплювальні рухи руками в разі раптового закидання голови, поплескування по сідницях або пелюшці, на якій лежить дитина, розгинання стегон;</li>
				<li>автоматична хода: якщо дитину, підтримуючи під руки, поставити на столик і нахилити вперед, то вона &ldquo;крокує&rdquo;;</li>
				<li>рефлекс повзання: якщо доторкнутися долонею до підошовної поверхні стоп новонародженої дитини, яка лежить на животі, вона відштовхується ніжками від долоні &mdash; &ldquo;повзе&rdquo;.</li>
				</ol>
				<p>Здоровій новонародженій дитині властивий симптом Бабінського, який протягом перших 2 років змінюється на підошовний рефлекс. У новонародженого можна спричинити сухожилкові рефлекси, що пригнічуються уві сні.</p>
				<p>Для новонародженої дитини характерна фізіологічна м'язова гіпертонія, переважає тонус м'язів-Згиначів, кінцівки залишаються в зігнутому положенні, кисті стиснуті в кулачки, які час від часу мають розгинатися. Новонародженій дитині властиві відчуття дотику, нюху і смаку. Вона розрізняє яскраве світло і темряву, реагує на голосні звуки. Перші три відчуття є давнішими, розвинені краще до моменту народження. Новонароджене немовля майже постійно спить, прокидаючись в основному в періоди годування.</p>
			</div>
		</div>
		<div class="focus">
			<div class="focus-title">Між 1-м і 2-м місяцями життя</div>
			<div class="focus-content">
				<p>Між 1-м і 2-м місяцями життя дитина починає фіксувати погляд на яскравих предметах, піднімати голівку, лежачи на животі, видає невизначені звуки (агукає), посміхається, спить близько 20 год на добу.</p>
			</div>
		</div>
		<div class="focus">
			<div class="focus-title">У 3 міс.</div>
			<div class="focus-content">
				<p>У 3 міс. дитина стежить очима і повертає голівку за рухами яскравим предметом, у напрямку звуку, добре утримує голову у вертикальному положенні, підіймає її разом з грудною кліткою, лежачи на животі. У цей час формуються умовні рефлекси. Дитина відкриває рота, коли бачить материнські груди або пляшечку замість безладного пошуку грудей ротом. Зникають примітивні безумовні рефлекси новонародженого: долонно-ротовий, хапальний, охоплювальний рефлекс Моро, рефлекс повзання. На зміну хапального рефлексу приходить вольове охоплення предмета кистю.</p>
			</div>
		</div>
		<div class="focus">
			<div class="focus-title">У 4-5 міс.</div>
			<div class="focus-content">
				<p>У 4-5 міс. дитина дедалі впевненіше захоплює предмети кистю і тягне їх до рота. У 6 міс. вона добре впізнає матір, уміє непогано сидіти без підтримки, намагається самостійно сідати. З початку ІІ півріччя вона починає вимовляти окремі склади: “ма”, “ба”, потім повторювати їх “ма-ма-ма”, “ба-ба-ба”, “та-та-та”, а також прості, часто вживані слова, не розуміючи їх значення.</p>
			</div>
		</div>
		<div class="focus">
			<div class="focus-title">У 8 міс.</div>
			<div class="focus-content">
				<p>У 8 міс. дитина встає, хапається за бар'єр, у 10—12 міс. спочатку з підтримкою, а потім самостійно ходить, після 10 міс. — розуміє значення простих слів. У 1 рік вона має запас приблизно із 7 слів, деякі предмети називає спрощеними словами. Однорічна дитина спить 15—16 год на добу.</p>
			</div>
		</div>
		<div class="focus">
			<div class="focus-title">На 2-му році</div>
			<div class="focus-content">
				<p>На 2-му році життя вдосконалюється координація рухів рук і посилюється контроль з боку зору. Рухи стають цілеспрямованими, чіткими, покращується активна мова. У дитини 2 років у запасі є 200&mdash;400 слів. У неї починається сенсорний розвиток.</p>
				<p>У дитини віком від 2 до 3 років значно вдосконалюються активна мова, сенсорний розвиток, участь у грі, конструктивна та образотворча діяльність, рухова активність. На 3-му році життя розширюється емоційна сфера дитини, з'являються відчуття жалю, сором'язливість, самолюбивість тощо.</p>
			</div>
		</div>
		<div class="focus">
			<div class="focus-title">У віці 4-5 років</div>
			<div class="focus-content">
				<p>У віці 4-5 років психічний розвиток дітей значно диференціюється і вдосконалюється. Зростає роль гальмівних реакцій у корі головного мозку. Поведінка дітей стає складнішою, починає формуватися характер, з'являються асоціативні зв'язки, власні судження, повністю з'являється усвідомлення власного “я”. Діти можуть співати прості пісеньки, малювати нескладні фігури, навчатися музики.</p>
			</div>
		</div>
		<div class="focus">
			<div class="focus-title">У віці 5-6 років</div>
			<div class="focus-content">
				<p>У віці 5-6 років дитина досить добре орієнтується в просторі. Знає цифри, лічить до 10, знає назви професій, а також із чого що зроблено, назви диких і свійських тварин та риб. Досить легко може виконувати різні фізичні вправи по пам'яті.</p>
			</div>
		</div>
		<div class="focus">
			<div class="focus-title">У віці 6-7 років</div>
			<div class="focus-content">
				<p>У віці 6-7 років дитина знає міста, професію батьків, свою адресу. Називає пори року, місяці, дні тижня. Робить звуковий аналіз слів, читає прості речення, розуміє, що де росте (у лісі, саду, на полі). Володіє навичками підготовки до письма. Знає геометричні форми, складає і розв'язує прості арифметичні задачі. Конструює з паперу, стрибає з розбігу у висоту та з місця в довжину.</p>
			</div>
		</div>
		<div class="focus">
			<div class="focus-title">Діти молодшого шкільного віку (7-11 років)</div>
			<div class="focus-content">
				<p>Діти молодшого шкільного віку (7-11 років) чутливі до формування здібностей, тривалої цілеспрямованої діяльності — як розумової, так і фізичної. На цей вік припадає максимум ігрової діяльності дітей, вони катаються на ковзанах, лижах, а також захоплюються тими видами спорту, які потребують витривалості. У молодшому шкільному віці вдосконалюється нейронна організація кори великих півкуль. У кірково-підкірковій взаємодії панує кора. Посилення впливу кори сприяє наростанню стриманості в проявах емоцій і контролю поведінки. У дітей значно зростає обсяг уваги, її стійкість. У цьому віці діти спроможні багато чому навчитися, сприйняти, оволодіти навичками і знаннями, що значно полегшує їх подальше навчання.</p>
			</div>
		</div>
		<div class="focus">
			<div class="focus-title">Підлітковий вік (12—15 років)</div>
			<div class="focus-content">
				<p>Підлітковий вік (12—15 років) — один із найскладніших періодів розвитку дитини, який потребує нових ефективних методів виховання і навчання. Специфіка цього віку значною мірою зумовлена біологічним чинником — статевим дозріванням. Для цього віку характерна емоційна нестійкість, неврівноваженість, зниження працездатності і витривалості, швидка втомлюваність. Спостерігають Високий рівень підкіркової активності, якою досить складно управляти. Особливості в діяльності головного мозку, які знижують можливості школяра, наприкінці підліткового віку зникають. При цьому значно поліпшується працездатність, ефективно розвиваються швидкісні, силові і швидкісно-силові якості, вдосконалюється спритність та інші прояви координації рухів, підлітки починають захоплюватись танцями.</p>
			</div>
		</div>
		<div class="focus">
			<div class="focus-title">Юнацький вік</div>
			<div class="focus-content">
				<p>Юнацький вік, або старший шкільний вік – дуже відповідальний стан у житті школяра. У цьому віці завершується морфофункціональне дозрівання організму, відбуваються суттєві зміни особистості, психологічне і соціальне дозрівання. Виникають значні утруднення, пов'язані з інтенсивним навчанням і емоційним напруженням, які зумовлені необхідністю вибору професії та підготовки до вступу в доросле життя. Виховується природна потреба до праці. Головний мозок у юнацькому віці вирізняється високою пластичністю, його резервні можливості досить великі.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
