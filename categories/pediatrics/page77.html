<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Гепатит В', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Гепатит B (ГВ) — антропонозна вірусна інфекція з гемоконтактним механізмом інфікування, перебігає з переважним ураженням печінки і різноманітними проявами — від вірусоносійства до прогресивних форм гепатиту з розВитком гострої печінкової недостатності, цирозу печінки і печінково-клітинного раку.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p>Збудник гепатиту В &mdash; hepatitis B virus (HBV) &ndash; ДНК-умісний вірус (віріон &mdash; частинка Dane) має ліпопротеїдну оболонку і нуклеокапсид, складну антигенну структуру. Поверхневий антиген &ndash; HBsAg &mdash; міститься в ліпопротеїдній оболонці вірусу, серцевинний (core) антиген &mdash; HBeAg &mdash; у ядрах і перинуклеарній зоні гепатоцитів (відсутній у крові). У склад нуклеокапсиду HBV також входить e-антиген &mdash; HBeAg. Його поява в крові відображує ДНК-полімеразну активність і вказує на реплікативну активність збудника, підтверджуючи наявність HBeAg у гепатоцитах. Особи з НВеАg в крові є найнебезпечнішими з епідеміологічної точки зору. Персистенція HBeAg більше ніж 3-4 тиж. від початку хвороби може свідчити про перехід гепатиту в хронічну форму.</p>
				<p>Збудник стійкий у зовнішньому середовищі, інактивується під час автоклавування (30 хв), стерилізації сухою парою (160 &deg;C, 60 хв).</p>
			</div>
		</div>
		<div class="focus">
			<div class="focus-title">Епідеміологія</div>
			<div class="focus-content">
				<p>Збудник ГВ &mdash; антропонозна вірусна інфекція з гемоконтактним (нетрансмісивним) механізмом зараження.</p>
				<p>Джерелом інфекції є хворі на гострі і хронічні форми ГВ. При гострій формі хворий стає заразним із середини інкубаційного періоду, увесь продромальний (переджовтяничний) і період розпалу до повної санації організму від збудника. Після перенесеної хвороби можлива тривала персистенція вірусу. Найбільш епідеміологічно небезпечними є хворі з безсимптомними формами Гв, особливо носії вірусу з хронічним перебігом хвороби. Окрім того, усі варіанти маніфестної хронічної інфекції, включаючи цироз печінки, можуть супроводжуватися пожитТєвою персистенцією HBV і бути небезпечними як джерело зараження.</p>
				<p>Механізм зараження ГВ &mdash; нетрансмісивний гемоконтактний, відбувається природним і штучними шляхами. Основним чинником передачі при ГВ є HBVумісна кров, причому для зараження достатньо мінімальної інфекційної дози вірусу (107 на 1 мл крові). HBV може бути виявлений в інших біологічних рідинах і тканинах.</p>
				<p>Природними шляхами зараження є статевий і вертикальний.</p>
				<p>Статевий шлях реалізується під час статевих контактів з інфікованими партнерами.</p>
				<p>Вертикальна передача вірусу ГВ відбувається переважно під час пологів, у 5 % випадків &mdash; внутрішньоутробно. За наявності у матері реплікативної фази інфекції ризик зараження дітей значно підвищується.</p>
				<p>Можлива побутова гемоконтактна передача інфекції &ndash; у сімейних осередках з активним джерелом інфекції (контакт з кров'ю у разі використання загальних приборів для гоління, ножиць, зубних щіток, гребінців).</p>
				<p>У поширенні ГВ суттєве значення мають штучні (артифiцiальні) шляхи передачі вірусу, до яких належить переливання крові та її компонентів. Зараження ГВ можливе у ході хірургічних операцій, під час стоматологічних, гінекологічних, інструментальних лікувально-діагностичних маніпуляцій, різноманітних парентеральних процедур, якщо їх проводять недостатньо простерилізованим інструментарієм багаторазового використання, контамінованим кров'ю. Значно збільшилася і стала превалювати частка зараження ГВ унаслідок парентерального уведення наркотиків та їх сурогатів.</p>
				<p>Сприйнятливість до вірусу ГВ висока. До груп високого ризику зараження належать реципієнти донорської крові &mdash; хворі на гемофілію, інші хворі гематологічного профілю, пацієнти із центрів хронічного гемодіалізу, трансплантації органів і тканин, хворі з хронічною недугою, які отримують різноманітну медичну допомогу (хворі на ВІЛ-інфекцію/СНІД, туберкульоз, онкологічні захворювання тощо). Групою ризику є діти 1-го року життя, зараження яких відбувається або від хворої матері, або внаслідок медичних маніпуляцій. Інфекцію реєструють у різних вікових групах &mdash; в осіб середнього і старшого віку у зв'язку з ятрогенним інфікуванням за наявності супутніх захворювань, у підлітків і осіб молодого віку у зв'язку з поширенням наркоманії.</p>
				<p>ГВ є однією із найнебезпечніших професійних інфекцій працівників медичних закладів, які безпосередньо контактують із кров'ю, &mdash; хірурги, акушери, стоматологи, лаборанти, персонал центрів гемодіалізу і служби крові, медичні сестри та ін., серед яких ризик професійного зараження HBV становить 10&mdash;20 %.</p>
				<p>Сезонні коливання захворюваності для ГВ не характерні.</p>
			</div>
		</div>
		<div class="focus">
			<div class="focus-title">Клінічна картина</div>
			<div class="focus-content">
				<p>Виокремлюють гострий гепатит &ndash; субклінічна, безжовтянична, жовтянична (з переважанням цитолiзу або холестазу) форми; гострий ГВ з холестатичним синдромом, а також ациклічними прогресивними формами: блискавичний (фульмінантний, злоякісний) гепатит. За тяжкістю хвороби виділяють легку, середньої тяжкості і тяжку форми. Хронічна форма HBV-інфекції включає хронічний ГВ - фаза реплікативна й інтегративна різного ступеня активності, цироз печінки, гепатоцелюлярну карциному.</p>
				<p>У перебігу хвороби виокремлюють такі періоди: інкубаційний, продромальний (переджовтяничний), жовтяничний і період реконвалесценції.</p>
				<p>Тривалість інкубаційного періоду становить від 50 до 180 днів, продромального (переджовтяничного) &mdash; у середньому 4&mdash;10 днів, рідше збільшується до 3&mdash; 4 тиж., має різноманітні прояви. Інтоксикація і диспептичні явища виражені помірно. Можливий астеновегетативний варіант продромального періоду, спостерігають загальну слабість, нездужання, підвищену втомлюваність, сонливість, запаморочення. Інколи виникають біль у суглобах, який посилюється вночі, висипання на шкірі (уртикарні).</p>
				<p>Наприкінці переджовтяничного періоду збільшуються печінка і селезінка, темніє сеча і знебарвлюється кал. Під час лабораторного дослідження в сечі виявляють уробiлiноген, іноді жовчні пігменти, у крові &mdash; підвищення активності АлАТ, наявність HBsAg.</p>
				<p>Тривалість жовтяничного періоду становить 2-6 тиж. з коливаннями від декількох днів до декількох місяців. Виділяють фази зростання, максимального розвитку і згасання жовтяниці. Спочатку жовтяниця з'являється на склерах, слизовій оболонці ротової порожнини в ділянці твердого піднебіння, пізніше зафарбовується шкіра. Інтенсивність жовтяниці відповідає ступеню тяжкості хвороби. У цей період з'являються симптоми інтоксикації: загальна слабість, дратівливість, біль голови, поверхневий сон, погіршення апетиту до анорексії при тяжких формах, нудота, іноді блювання. Хворих турбує тяжкість у правому підребер'ї і надчерев'і, особливо після їди. Інколи спостерігають свербіж шкіри, пов'язаний з холестатичним компонентом. Синдром інтоксикації супроводжується артеріальною гіпотензією, приглушеністю серцевих тонів, на висоті жовтяниці можлива брадикардія.</p>
				<p>Язик укритий білим або бурим нальотом. Спостерігають гепатомегалію, часто спленомегалію, пальпація печінки помірно болюча, консистенція еластична, поверхня гладенька. Зменшення розмірів печінки на тлі прогресивної інтоксикації Жовтяниці часто вказує на розвиток гострої печінкової недостатності.</p>
				<p>Фаза згасання жовтяниці переважно довша за фазу наростання, характеризується поступовим поліпшенням стану хворих і відновленням функціональних печінкових показників.</p>
				<p>У період реконвалесценції (2&mdash;12 міс.) симптоми хвороби зникають, проте тривало зберігаються астеновегетативний синдром, відчуття дискомфорту в правому підребер'ї. Можливий розвиток рецидивів хвороби з характерними клінікобіохімічними проявами.</p>
				<p>При легкій формі ГВ жовтяниця та інтоксикація нетривалі (близько 10 днів), білірубінемія не перевищує 85&mdash;100 мкмоль/л, диспротеїнемія не характерна. При хворобі середньої тяжкості помірно виражені інтоксикація і жовтяниця зберігаються протягом 2-3 тиж., рівень білірубіну в сироватці крові нижчий 200 мкмоль/л, активність АлАТ, диспротеїнемія та інші функціональні тести нормалізуються протягом 7&mdash;8 тиж.</p>
				<p>При тяжкій формі ГВ значно виражений синдром інтоксикації. Часто з'являються ознаки геморагічного синдрому в поєднанні з яскравою жовтяницею. Різко порушені всі функціональні тести печінки. У разі неускладненого перебігу тяжка форма завершується одужанням через 10&mdash;12 тиж. і більше.</p>
				<p>Безжовтяничні і стерті форми ГВ нагадують переджовтяничний період гострої циклічної жовтяничної форми, часто є дебютом хронічних форм інфекції.</p>
				<p>Найсерйознішим ускладненням тяжкої форми ГВ є гостра печінкова недостатність (печінкова енцефалопатія), яка характеризується розвитком психоневрологічної симптоматики, вираженого геморагічного синдрому, артеріальною гіпотензією, тахікардією, часто значним зменшенням розмірів печінки і появою &ldquo;печінкового запаху&rdquo; з рота. Залежно від ступеня неврологічних порушень виокремлюють 4 стадії енцефалопатії: прекома I, прекома I, кома і глибока кома з арефлексією, тривалість яких різна (від декількох годин до декількох днів).</p>
				<p>У стадії прекоми І спостерігають порушення сну, емоціональну лабільність, ейфорію, запаморочення, відчуття &ldquo;провалу в безодню&rdquo;, сповільнення мислення, легкий тремор пальців рук і повік, порушення координації рухів. Зазвичай спостерігають посилення жовтяниці, повторне блювання, геморагічний синдром &mdash; крововиливи у шкіру, геморагічне висипання, носові кровотечі тощо.</p>
				<p>У стадії прекоми II спостерігають сплутаність свідомості, порушення орієнтації в часі і просторі, психомоторне збудження, яке змінюється на сонливість, посилення тремору кистей, &ldquo;печінковий запах&rdquo; із рота. Зменшується печінка, стає м'якої тiстуватої консистенції, різко болюча під час пальпації. Прогресує геморагічний синдром.</p>
				<p>Кома характеризується порушенням свідомості, появою патологічних рефлексів, невимушеним сечовипусканням і дефекацією. Нерідко з'являється симптом &ldquo;порожнього підребер'я&rdquo; &ndash; печінка пальпаторно і перкуторно не визначається.</p>
				<p>При глибокій комі хворий непритомніє, у нього відсутні рефлекси, прогресивна гіпербілірубінемія зі збільшенням вільної фракції білірубіну (при тенденції зменшення АлАТ), різке зниження рівня протромбіну та інших згортальних факторів крові, наростає нейтрофільний лейкоцитоз і тромбоцитопенія. Гостра печінкова недостатність є основним проявом блискавичної (фульмінантної) форми ГВ, яка характеризується бурхливим перебігом і летальним кінцем протягом перших 2-3 тиж. Хвороби.</p>
				<p>Окрім гострої печінкової недостатності до специфічних ускладнень ГВ належить масивний геморагічний синдром, набряково-асцитичний синдром, загострення і рецидиви хвороби.</p>
				<p>Постгепатитний синдром характеризується астеновегетативним симптомокомплексом, дискомфортом у ділянці печінки, у реконвалесцентів &mdash; дискінезією і запальними ураженнями жовчних проток.</p>
			</div>
		</div>
		<div class="focus">
			<div class="focus-title">Прогноз</div>
			<div class="focus-content">
				<p>Прогноз при ГВ переважно сприятливий — 80—85 % хворих одужують. При цьому клінічне одужання випереджує морфологічне, що потребує диспансеризації реконвалесцентів. Летальність становить близько 1 % і зумовлена розвитком гострої печінкової недостатності, масивних крововиливів, асоційованих інфекцій. У 10—15 % хворих розвивається хронічний гепатит.</p>
			</div>
		</div>
		<div class="focus">
			<div class="focus-title">Діагностика</div>
			<div class="focus-content">
				<p>Важливе значення мають відомості епідеміологічного анамнезу (медичні і немедичні парентеральні втручання, контактування з хворими в терміни, відповідні періоду інкубації), результати клінічного і лабораторного обстеження (виявлення характерної стадійності хвороби і клініко-біохімічних синдромів), а також результати специфічних методів дослідження.</p>
				<p>За допомогою реакції преципітації в гелі (РПГ), реакції непрямої гемаглютинації (РПГА) і більш чутливих методів &mdash; зустрічного імуноелектрофорезу (ЗІЕФ), радіоімунного аналізу (PIA), імуноферментного аналізу (ІФА) у крові хворих виявляють маркери HBV. Для гострого ГВ характерне виявлення в сироватці крові у переджовтяничний і на початку жовтяничного періоду HBsAg або HBeAg і антиHBc IgM, HBV ДНК (у ПЛР). У період згасання клінічних проявів і реконвалесценції визначають анти-HBе, анти-HBc-IgG, пізніше - анти-HBs. Тривала персистенція HBsAg i HBeAg або HBV ДНК за відсутності анти-Hbе свідчить про хронізацію процесу.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Головним у лікуванні ГВ, як і інших видів гепатиту, є дотримання дієти, обмеження рухового режиму, дезінтоксикаційна терапія (збільшення кількості питва), прийом ентеросорбентів, інфузії розчинів глюкози, Рінгера тощо. Використовують засоби метаболічної терапії (аскорбінову кислоту, вітаміни групи В, жиророзчинні вітаміни E, A), рибоксин. У період реконвалесценції застосовують есенціале, гепатопротектори (карсил, легалон, силібор).</p>
				<p>Хворим із тяжкими формами збільшують дезінтоксикаційну терапію, призначають глюкокортикостероїди (преднізолон), інгібітори протеаз (контрикал), спазмолітики, діуретичні засоби, антибіотики широкого спектра дії для запобігання вторинній бактерійній інфекції.</p>
				<p>При гострій печінковій недостатності проводять інтенсивну терапію в умовах реанімаційного відділення. Окрім основної терапії застосовують масивну дезінтоксикаційну терапію, призначають патогенетичні засоби &mdash; цитохром С, леводопу, гепастерил тощо. Додатково використовують плазмаферез, гемосорбцію, лімфосорбцію, гіпербаричну оксигенацію.</p>
				<p>Під час лікування хронічного ГВ отримано позитивний результат від застосування противірусних хіміопрепаратів (ламівудин, фамцикловір, зидовудин, рибавірин, адефовір) і рекомбінантних препаратів а-інтерферону (реаферон, реальдирон, інтрон А, poферон, пегінтрон тощо). У разі затяжного перебігу ГВ застосовують етіотропну терапію.</p>
			</div>
		</div>
		<div class="focus">
			<div class="focus-title">Профілактика </div>
			<div class="focus-content">
				<p>Профілактика включає комплекс заходів, спрямованих на виявлення Джерела інфекції і запобігання гемоконтактному інфікуванню, а також вакцино- і серопрофілактику. Для активної імунізації, передусім контингентів високого ризику зараження (діти, народжені HBsAg-позитивними матерями, хворі на гемофілію, пацієнти і персонал центрів гемодіалізу, медичні працівники, ін'єкційні наркомани тощо), застосовують різні типи генно-інженерних вакцин (Engerix B, H-B-Vах тощо), що їх уводять зазвичай триразово (за схемою — 0, 1, 6 міс.). Протективна відповідь зберігається протягом 5—10 років. Ревакцинацію проводять через 7 років. Для пасивної імунізації за екстреними показаннями (у разі професійного зараження) одноразово застосовують гіперімунний імуноглобулін проти ГВ (HBIG, антиген), який сприяє захисній дії при введенні його не пізніше ніж через 48 год після ймовірного зараження, з наступним проведенням вакцинації.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
