<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Первинний туберкульозний комплекс. Туберкульоз внутрішньогрудних лімфатичних вузлів. Етіологія. Клінічні ознаки. Туберкулінодіагностика', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Первинний туберкульозний комплекс. Визначення</div>
			<div class="focus-content">
				<p>Первинний туберкульозний комплекс — характеризується розвитком запальних змін у легенях, ураженням внутрішньогрудних лімфатичних вузлів і лімфангітом. Найчастіше його спостерігають у дітей, значно рідше - в осіб віком 18—25 років. Клінічні прояви первинного туберкульозного комплексу залежать від фази процесу, особливостей його перебігу та реактивності організму.</p>
			</div>
		</div>
		<div class="focus">
			<div class="focus-title">Ознаки первинного туберкульозу</div>
			<div class="focus-content">
				<ol>
				<li>можливість спонтанного одужання; (коли поряд з дитиною здорові батьки),</li>
				<li>стан гіперсенсибілізації організму до збудника захворювання;</li>
				<li>недавній віраж туберкулінових реакцій;</li>
				<li>ураження лімфатичної системи (зокрема лімфатичних вузлів);</li>
				<li>схильність до лімфогенної і гематогенної дисемінації;</li>
				</ol>
			</div>
		</div>
		<div class="focus">
			<div class="focus-title">Первинний туберкульозний комплекс. Характеристика</div>
			<div class="focus-content">
				<p>При огляді діти звичайно не відрізняються від здорових, іноді спостерігають блідість, зниження тургору шкіри. Частіше ПТК розвивається поступово і супроводжується такими симптомами, як і туберкульозної інтоксикації. Кашель у дітей буває рідко, він приєднується тоді, коли уражається бронх. Харкотиння діти звичайно не виділяють і не вміють відкашлювати. Доволі рідко первинний комплекс починається гостро з підвищенням температури тіла до фебрильних цифр, кашлем, задишкою, що нагадує пневмонію і буває частіше в дітей раннього віку з масивними змінами в легеневій тканині.</p>
				<p>Притуплення перкуторного звуку можна помітити лише при великих розмірах легеневого компоненту первинного комплексу. Над ним вислуховується ослаблене дихання з подовженим видихом, часто буває посилене голосове тремтіння, вологі хрипи прослуховуються лише у випадку розпаду легеневого компоненту.</p>
				<p>Все залежить від розмірів легеневого афекту, розмірів і характеру ураження регіонарних лімфатичних вузлів, а також ускладнень. При невеликих специфічних змінах у легенях і лімфатичних вузлах можливий перебіг захворювання без симптомів. У минулому, коли не проводилася систематична туберкулін діагностика, іноді виявляли дітей із залишковими змінами після спонтанного вилікування первинного комплексу, з приводу якого вони ніколи не спостерігалися і не лікувалися. В легеневій тканині в них на рентгенограмі знаходили легеневий афект як "вапно" (вогнище Гона) і кальцинати в корені.</p>
			</div>
		</div>
		<div class="focus">
			<div class="focus-title">Туберкульоз внутрішньогрудних лімфатичних</div>
			<div class="focus-content">
				<p>Туберкульоз внутрішньогрудних лімфатичних вузлів виникає внаслідок первинного зараження МБТ дітей, підлітків і дорослих молодого віку, рідше &ndash; внаслідок ендогенної реактивації туберкульозних змін у внутрішньогрудних лімфатичних вузлах.</p>
				<p>Розрізняють інфільтративну, пухлиноподібну і так звану малу форми туберкульозу внутрішньогрудних лімфатичних вузлів.</p>
				<p>Інфільтративна форма характеризується не лише збільшенням вузлів, а й розвитком інфільтративних змін у прилеглій легеневій тканині. У її клінічній картині переважають прояви інтоксикації.</p>
			</div>
		</div>
		<div class="focus">
			<div class="focus-title">Пухлиноподібна (туморозна) форма</div>
			<div class="focus-content">
				<p>Пухлиноподібна (туморозна) форма &mdash; це варіант первинного туберкульозу, під час якого переважає казеозне ураження лімфатичних вузлів; характеризується збільшенням розміру окремих лімфатичних вузлів або їх груп, вираженими клінічними проявами і схильністю до ускладненого перебігу.</p>
				<p>Мала форма характеризується незначним збільшенням внутрішньогрудних фатичних вузлів і клінічно проявляється помірною інтоксикацією.</p>
				<p>Для усіх форм туберкульозу внутрішньогрудних лімфатичних вузлів, особливо у разі хронічного перебігу, характерні такі ускладнення: плеврит, специфічне ураження бронхів із розвитком сегментарних або часткових ателектазів, дисемінація в легені та інші органи.</p>
			</div>
		</div>
		<div class="focus">
			<div class="focus-title">Туберкулінодіагностика</div>
			<div class="focus-content">
				<p><em>Внутрішньошкірна проба Манту</em></p>
				<p>Розчин туберкуліну з флакона беруть стерильним шприцом, яким виконують пробу Манту. У шприц набирають 0,2 мл, тобто 2 дози туберкуліну. Через голку обов'язково випускають краплю розчину і в шприці залишається 0,1 мл туберКуліну, що відповідає 2 туберкуліновим одиницям (2 то) очищеного туберкуліну (ППД-Л) у стандартному розведенні.</p>
				<p>На внутрішній поверхні середньої третини передпліччя ділянку шкіри попередньо обробляють 70 % етиловим спиртом і висушують ватою. Тонку голку зрізом догори вводять у верхні шари шкіри паралельно до її поверхні &mdash; внутрішньошкірно. Після введення зрізу голки в шкіру відразу із шприца вводять 0,1 мл розчину туберкуліну, тобто одну дозу. Якщо проба проведена правильно, у шкірі утворюється маленький щільний інфільтрат білуватого кольору діаметром до 5 мм.</p>
				<p>Через 12 год пробу Манту оцінює лікар методом вимірювання діаметра інфільтрату чи спеціально навчена медсестра, яка провела цю пробу. Прозорою безбарвною міліметровою лінійкою (з пластмаси) вимірюють і реєструють поперечний (стосовно до осі руки) розмір інфільтрату. Гіперемію реєструють лише у тому разі, коли немає інфільтрату.</p>
			</div>
		</div>
		<div class="focus">
			<div class="focus-title">Реакції на введення туберкуліну</div>
			<div class="focus-content">
				<ol>
				<li>негативна &mdash; повна відсутність інфільтрату (гіперемії) або наявність лише сліду від уколу голки (0&mdash; 1 мм);&nbsp;</li>
				<li>сумнівна &mdash; інфільтрат (папула) розміром 2&mdash;4 мм або лише гіперемія будь-якого розміру без інфільтрату;&nbsp;</li>
				<li>позитивна &mdash; виражений інфільтрат (папула) діаметром 5 мм і більше.&nbsp;</li>
				<li>Позитивна реакція може бути і гіперергічною &mdash; коли у дітей і підлітків наявний інфільтрат діаметром 17 мм і більше, у дорослих &ndash; 21 мм і більше, а також, коли є везикулонекротичні реакції незалежно від розміру інфільтрату, з лімфангітом чи без нього.</li>
				</ol>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
