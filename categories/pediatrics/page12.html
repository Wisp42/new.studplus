<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Характеристика штучного вигодовування. Молочнісуміші. Гіпогалактія та профілактика', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Штучне вигодовування</div>
			<div class="focus-content">
				<p>Це такий вид вигодовування, коли дитина в перші 6 міс. життя не одержує материнського молока, а її годують тільки штучними молочними сумішами. Якщо дитина перших місяців життя одержує менше як 20 % добового раціону грудного молока, такий вид вигодовування також називають штучним.</p>
				<p>Переводити дітей на штучне вигодовування слід дуже обережно, поступово. Дітям перших місяців життя вводять штучну молочну суміш, починаючи з 8-ї частини добового раціону. У наступні 4 дні кількість суміші щодня збільшують удвічі, доводячи до необхідної кількості за віком. Штучне вигодовування потребує більше зусиль і часу, точного додержання техніки приготування й умов зберігання сумішей, суворого дотримання чистоти. Перед годуванням суміш підігрівають до 40&mdash;45 &deg;С. Соски мають бути з невеликими отворами, через які суміш витікає краплями. Перед годуванням пляшку із сумішшю потрібно збовтати, вийняти ватну кульку, натягти прокип'ячену соску і спробувати з ложки, чи не гаряча суміш. Під час годування стежити, щоб шийка пляшки була заповнена сумішшю, що запобігає заковтуванню повітря.</p>
				<p>Для приготування штучних сумішей беруть коров'яче молоко, воно має відповідати певним вимогам: містити жир &mdash; не менше як 35 г/л, глюкозу &mdash; не менше як 40&mdash;45 г/л, мати кислотність не вищу ніж 20&deg; за Тернером і давати не менше як 85 г/л сухого залишку. Загальна кількість бактерій не повинна перевищувати 50 000 в 1 мл, а титр кишкової палички має бути не більшим як 1:10. Патогенних і гнильних мікроорганізмів у молоці не повинно бути.</p>
			</div>
		</div>
		<div class="focus">
			<div class="focus-title">Для штучного вигодовування призначають різноманітні суміші, які можна поділити на 2 основні групи: неадаптовані й адаптовані</div>
			<div class="focus-content">
				<p><strong>Неадаптовані суміші</strong> &ndash; це розведене коров'яче молоко рисовим відваром або водою з додаванням 4&mdash;5 % цукру. Вони значно різняться від жіночого молока і неспроможні забезпечити нормальний ріст, розвиток дитини, її захисні можлиВості.</p>
				<p><strong>Адаптовані суміші</strong> максимально наближені до жіночого молока за всіма компонентами: білка &mdash; 1,4-1,6 % &mdash; суміш казеїну (основного білка коров'ячого молока) і білків молочної сироватки (властивих жіночому молоку) у співвідношенні 40:60 або 50:50, що наближається до зрілого молока (45:55). За рахунок введення олії вони мають у своєму складі поліненасичені жирні кислоти . До складу деяких сумішей входить декстрин мальтоза, яка забезпечує триваліше насичення організму дитини, спокійну поведінку. Оптимізованим є мінеральний склад сумішей завдяки додатковому введенню деяких мікроелементів, зокрема заліза, цинку, міді, йоду, фтору, а також спеціальних елементів, зокрема заліза, ЦИНКУ, транспортних білків, які забезпечують засвоєння мікроелементів. У суміш додано спеціальну амінокислоту таурин, яка потрібна дітям перших тижнів життя для формування зору і головного мозку.</p>
			</div>
		</div>
		<div class="focus">
			<div class="focus-title">Розрізняють 3 групи сумішей</div>
			<div class="focus-content">
				<ol>
				<li>&nbsp;1-а &mdash; базисні (для дітей віком від 0 до 5-6 міс., або від 5&mdash;6 до 12 міс.);</li>
				<li>2-а &mdash; наступні (для дітей віком від 5&mdash;6 до 12 міс.),</li>
				<li>3-я &mdash; спеціальні (для дітей з особливими потребами).</li>
				</ol>
				<p>До базисних сумішей належать &ldquo;Малютка&rdquo;, &ldquo;Малыш&rdquo;, &ldquo;Детoлaкт 1-плюс.</p>
				<p>Наступними сумішами є &ldquo;Детoлaкт 2 плюс&rdquo;, &ldquo;Нутрілон-комфорт 2&rdquo;, &ldquo;Nanновий 2&rdquo;, &ldquo;Нестажен 2&rdquo;, &ldquo;Hipp-2&rdquo;, &ldquo;Humana-2&rdquo;.</p>
				<p>До 3-ї групи належать суміші для недоношених дітей, немовлят, народжених з малою масою тіла (&ldquo;Малютка&rdquo;, &ldquo;Пре-Nan&rdquo;, &ldquo;Нутрілон-ненатал&rdquo;, &ldquo;Hipp-пре&rdquo;), а також суміші, що мають лікувальні властивості. Так, для дітей із синдромом зригування та систематичного блювання &ndash; &ldquo;Детолакт антирефлюксний&rdquo;, для дітей з лактозною недостатністю &mdash; &ldquo;Nan-безлактозний&rdquo;, для дітей з алергією до білка коров'ячого молока, сої, деяких вуглеводів &mdash; &ldquo;Нутрілон гіпоалергенний 1 і 2</p>
				<p>Окрім названих вище солодких сумішей, у разі штучного вигодовування використовують адаптовані кисломолочні суміші та суміш живі біфідобактерії. Такими сумішами є &ldquo;Nan кисломолочний&rdquo;, &ldquo;Nan з: біфідобактеріями&rdquo; (для дітей із 6-місячного віку).Їх можна застосовувати як для вигодовування здорових дітей, так і для профілактики та лікування дисбактеріозу.</p>
				<p>До <strong>неадаптованих</strong> кисломолочних сумішей належить кефір, але його призначають для підгодовування дітей старших 6 міс. не більше як 200 мл на добу. Вживання кефіру в більших кількостях призводить до посилення діапедезних крововиливів через кишкову стінку, втрати заліза та розвитку залізодефіцитної анемії. Відомі також такі неадаптовані суміші, як &ldquo;Наріне&rdquo;, йогурти, ацидофільне молоко тощо, які можна призначати тільки для підгодовування дітей старших 6&mdash; 9 міс.</p>
			</div>
		</div>
		<div class="focus">
			<div class="focus-title">Гіпогалактія. Визначення</div>
			<div class="focus-content">
				<p><strong>Гіпогалактія </strong>&mdash; знижена секреторна здатність грудних залоз. Вона може бути ранньою (первинною), що виникає відразу після пологів, або пізньою (вторинною), що виникає в пізніші терміни. Однією з причин первинної гіпогалактії є інфантилізм статевого аппарату.Частими чинниками, що сприяють виникненню первинної гіпогалактії, є ТЯЖкі гестози вагітних, оперативні втручання під час пологів, кровотечі, гормональна стимуляція пологів.</p>
				<p>Вторинна гіпогалактія розвивається внаслідок пізнього прикладання до грудi, порушення техніки годування (безладне годування й недостатнє спорожнення грудних залоз) у зв'язку з перевтомленням, через психічні травми тощо.</p>
			</div>
		</div>
		<div class="focus">
			<div class="focus-title">Гіпогалактія. Профілактика</div>
			<div class="focus-content">
				<p>Профілактика гіпогалактії полягає в ранньому прикладанні дитини до груді (перші 0,5&mdash;2 год після народження), дотриманні техніки зціджування молока і режиму дня жінки, яка годує, режиму годування дитини. Потрібно чергувати прикладання дитини до лівої і правої грудi, стежити за повним спорожненням грудних залоз.</p>
				<p>в останні місяці вагітності необхідно готувати соски і грудні залози. Підготовка полягає в тому, що двічі на день протягом кількох хвилин слід ритмічно стискати сосок двома великими пальцями рук почергово в горизонтальній і вертикальній площині. На лактацію позитивно впливає масаж грудних залоз, який здійснюють в останні 2 міс. вагітності. Тривалість масажу &mdash; 2&mdash;3 хв двічі на день. Закінчують масаж обтиранням сосків полотняною серветкою (грубим рушником). Це, з одного боку, сприяє процесу лактації, а з іншого &mdash; є профілактикою тріщин сосків.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
