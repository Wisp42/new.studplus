<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='СНІД', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>ВІЛ-інфекція - ретровірусне антропонозне захворювання переважно кров'яного нетрансмісивного або гемоконтактного механізму інфікування. Характеризується хронічним перебігом і прогресивним ураженням нервової, імунної та інших систем із розвитком синдрому набутого імунодефіциту (СНІД), який супроводжується опортуністичними інфекціями, своєрідними пухлинними хворобами та імунопатологічними процесами.</p>
				<p>Упровадження у практику з 1986 р. чутливих методів серологічного скринінгу донорської крові дало можливість установити повсюдне поширення Human Immunodeficiency Virus (HIV), яке засвідчило про пандемію ВІЛ-інфекції, у зв'язку з чим у 1987 р. ВООЗ була прийнята Глобальна програма по боротьбі з ВІЛ-інфекцією/СНІДом.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p>Збудник ВІЛ-інфекції/СНІДу ну належить до родини Retroviridae, підродини Lentivirinae i представлений двома типами: HIV1 i HIV2, до кожного із яких входить низка підтипів (від А до Кi нетипована група 0 &mdash; НІV1 і від А до Е &mdash; НІV2), що мають різні ареали. Зрілі віріони HIV є сферичними частинами діаметром 100&mdash;140 нм із поверхневим фосфоліпідним суперкапсидом і нуклеокапсидом кульоподібної форми. Останній уміщує вірусний геном і ензими, а, власне, зворотну транскриптазу або ревертазу (50&mdash;100 молекул в віріоні), які визначають унікальні реплікативні властивості збудника.</p>
				<p>HIV володіє тропністю до клітин, які несуть на своїй поверхні CD4-протеїни &mdash; T4-лімфоцити-хелпери. Реплікація HIV в ураженій клітині супроводжується цитопатичним ефектом, що й визначає патогенетичні особливості ВІЛ-інфекції.</p>
				<p>В інфікованих людей найбільшу кількість вірусу виявляють у спинномозковій рідині, крові, спермi, цервікальному секреті, грудному молоці і менше в слині, слізній рідині, секреті потових залоз, що визначає основні епідеміологічні особливості ВІЛ-інфекції/СНІДу.</p>
				<p>HIV не стійкий у навколишньому середовищі: високочутливий до нагрівання, за температури 56 &deg;C упродовж 30 хв інактивується, під час кип'ятіння &mdash; за 5 хв; гине внаслідок дії водню пероксиду, дезінфектантів у робочих концентраціях, однак стійкий до УФ-променів і радіації.</p>
			</div>
		</div>
		<div class="focus">
			<div class="focus-title">Епідеміологія</div>
			<div class="focus-content">
				<p>ВІЛ-інфекція &mdash; антропонозне захворювання переважно з нетрансмісивним кров'яним (гемоконтактним) механізмом інфікування.</p>
				<p>Джерелом і резервуаром збудника є заражена HIV людина в будь-якій фазі інфекційного процесу.</p>
				<p>У реалізації механізму зараження найбільше значення мають природні шляхи передачі &mdash; статевий і вертикальний.</p>
				<p>Вертикальна передача HIV може відбуватися як трансплацентарно, так і інтранатально (під час пологів), а також постнатально у період грудного вигодовування. Серед штучних шляхів передачі HIV найвірогіднішими є парентеральне введення наркотиків, переливання крові та її компонентів, трансплантація органів, штучне запліднення донорською спермою. Важливими у поширенні HIV є медичні маніпуляції (ін'єкції, стоматологічні процедури, ендоскопія тощо), а також різні ритуальні й побутові парентеральні маніпуляції (татуювання, наколки, пірсинг, манікюр тощо).</p>
				<p>Ефективні шляхи передачі визначають контингенти високого ризику зараження: люди сексуально активного віку, гомосексуалісти і бісексуалісти, діти, народжені інфікованими HIV матерями, наркомани (ін'єкційні), реципієнти донорської крові, пацієнти і персонал центрів гемодіалізу, особи, яким проводять лікувально-діагностичні процедури, використовуючи інструментарій багаторазового використання, медичні й лабораторні працівники.</p>
				<p>ВІЛ-інфекція/СНІД набула пандемічного поширення. За даними CDC, наприкінці 2003 р. в світі зареєстровано близько 40 млн хворих, а впродовж 20 років загинуло понад 21 млн осіб, і нині це захворювання посідає 4-е місце серед провідних причин смертності населення Землі. Серед дітей зареєстровано 3 млн хворих віком до 15 років, померло 500 тис.</p>
				<p>Поширення ВІЛ-інфекції в Україні набуло епідемічного характеру з кінця 90-х років ХХ століття.</p>
			</div>
		</div>
		<div class="focus">
			<div class="focus-title">Клінічна картина</div>
			<div class="focus-content">
				<p>ВІЛ-інфекція &ndash; прогресивна хронічна вірусна хвороба, перебіг її стадійний, з ураженням нервової та імунної систем і різноманітними інфекційними, пухлинними та аутоімунними проявами прогресивної імунної недостатності.</p>
				<p>Інкубаційний період ВІЛ-інфекції переважно становить від 2 тиж. до 2 міс., іноді до 6 міс. Незважаючи на відсутність будь-яких проявів хвороби, пацієнти в цей період є активним джерелом інфекції для осіб, які контактують із ними у зв'язку з високим рівнем віремії.</p>
				<p>Класифікація ВІЛ-інфекції у дітей враховує клінічні категорії та імунологічні критерії ступеня тяжкості процесу. Установлення діагнозу передбачає присвоєння дитині класифікаційного коду, у якому літерою позначають клінічну категорію, цифрою &mdash; ступінь імуносупресії.</p>
			</div>
		</div>
		<div class="focus">
			<div class="focus-title">Клінічна категорія А</div>
			<div class="focus-content">
				<p>Клінічна категорія А охоплює початкову фазу хвороби, перебігає безсимптомно у вигляді гострої (первинної) ВІЛ-інфекції (гострий ретровірусний синдром) або у формі персистивної генералізованої лімфаденопатії (ПГЛ). Безсимптомну форму виявляють під час серологічного обстеження контингентів високого ризику зараження. Клінічні прояви цієї категорії зумовлені інфекцією HIV і не пов'язані з вторинними процесами, характерними для категорій ві С.</p>
				<p>Гострий ретровірусний синдром (синдром гострої сероконверсії) &mdash; триває від декількох днів до декількох тижнів. Характеризується підвищенням температури тіла до субфебрильних цифр, астеновегетативними симптомами, катаральним запаленням верхніх дихальних шляхів, збільшенням лімфатичних вузлів різних груп, гепатоспленомегалією, неврологічними ураженнями типу серозного менінгіту. Клінічні прояви цієї фази хвороби часто визначають як &ldquo;грипоподібний&rdquo;, або &ldquo;мононуклеозний&rdquo;, синдром.</p>
				<p>ПГЛ може зберігатися після зникнення гострих проявів хвороби або виникати як самостійний прояв початкової фази ВІЛ-інфекції. Для цього синдрому характерне збільшення до 1 см більше ніж двох лімфатичних вузлів, які неболючі або ледь болючі, щільні, рухомі, не спаяні з прилеглою клітковиною.</p>
				<p>Гематологічні порушення типу відносного лімфоцитозу виникають унаслідок збільшення кількості CD8-лімфоцитів, іноді &mdash; зменшення кількості еритроцитів, лейкоцитів, а також тромбоцитів. Кількість CD4+Т-лімфоцитів зменшується незначно, але співвідношення CD4/CD8*Т-лімфоцитів починає знижуватися (у нормі 1,0-1,7). Лабораторні критерії: абсолютний (і відсотковий) уміст CD4+Т-лімфоцитів у 1 мкл крові становить &gt; 500 (&gt; 29 %).</p>
				<p>У більшості хворих після гострих проявів ВІЛ-інфекції хвороба переходить у безсимптомну фазу, що триває від 1&mdash;2 до 8&mdash;10 років.</p>
			</div>
		</div>
		<div class="focus">
			<div class="focus-title">Клінічна категорія В</div>
			<div class="focus-content">
				<p>Клінічна категорія В відображує імунну недостатність, що виникає в організмі HIV-інфікованого пацієнта, яка проявляється ознаками інфекційних уражень шкіри і слизових оболонок та загальними (конституційними) симптомами (преСНІД).</p>
				<p>Від моменту зараження до розвитку початкових клінічних проявів імунологічної недостатності минає 8&mdash;10 років. У дітей раннього віку, особливо у разі вертикального зараження, часто відбувається швидкий перехід початкової фази хвороби у період маніфестації імунодефіциту.</p>
				<p>Клінічними симптомами категорії Вє бацилярний ангіоматоз шкіри, персистивний, тривалістю більше ніж 1 міс. кандидоз ротової порожнини або зовнішніх статевих органів та піхви, волосиста лейкоплакія язика, рецидивний протягом року оперізувальний герпес (2 і більше епізодів), цитомегаловірусна інфекція (до 1 міс.), кардіоміопатія, ідіопатична тромбоцитопенічна пурпура, периферійна нейропатія, бронхіт, пневмонія, спричинені вірусом простого герпесу (1-й тип), токсоплазмоз (до 1 міс.), дисемінована форма вітряної віспи.</p>
				<p>Ці симптоми тривають більше ніж 1 міс. Під час обстеження хворих спостерігають генералізовану лімфаденопатію, гепато- і спленомегалію, астеновегетативні симптоми, зменшення (менше ніж на 10 %) маси тіла, неврологічні симптоми (біль голови, порушення сну, пам'яті, спастичні парези).</p>
				<p>У таких пацієнтів виявляють зменшення кількості T4-лімфоцитів у периферійній крові до 200 і менше в 1 мкл. Лабораторні критерії: абсолютний (і відсотковий) уміст CD4+Т-лімфоцитів у 1 мкл крові становить 200-499 (14&mdash;28 %).</p>
				<p>Тривалість клінічної категорії В у нелікованих пацієнтів коливається від декількох місяців до 2&mdash;3 років.</p>
			</div>
		</div>
		<div class="focus">
			<div class="focus-title">Клінічна категорія С</div>
			<div class="focus-content">
				<p>Клінічна категорія С охоплює хвороби, які відображують розвиток у пацієнта ВІЛ-інфекції в стадії СНІДу (незалежно від кількості T4-лімфоцитів у периферійній крові) або так звані СНІД-індикаторні хвороби &mdash; опортуністичні інфекції, злоякісні новоутворення та імунопатологічні хвороби:</p>
				<ul>
				<li>бактеріальні інфекції, множинні або рецидивні, не менше 2 разів на 2 роки, підтверджені гемокультурою, типу септицемії, пневмонії, менінгіту, остеомієліту;</li>
				<li>кандидозний езофагіт або легеневий кандидоз (бронхів, трахеї, легень);</li>
				<li>кокцидіоїдоз дисемінований;</li>
				<li>позалегеневий криптококоз;</li>
				<li>криптоспоридіоз або ізоспороз із діареєю більше ніж 1 міс.;</li>
				<li>цитомегаловірусна хвороба у дитини старшої 1 міс., виключаючи ізольоване ураження печінки;</li>
				<li>енцефалопатії &ndash; наявність прогресивних симптомів більше ніж 2 міс. за відсутності інших хвороб окрім ВІЛ-інфекції:</li>
				<ul>
				<li>затримка розвитку головного мозку або набута мікроцефалія, атрофія головного мозку, підтверджена комп'ютерною томографією у дитини старшої 2 років, порушення інтелекту;</li>
				<li>набуті моторні порушення (2 і більше) &mdash; парез, патологічні рефлекси, атаксія;</li>
				</ul>
				<li>Herpes simplex &mdash; вірусна інфекція зі шкірно-слизовими виразками персистивна більше ніж 1 міс., бронхіт, пневмонія або езофагіт у дитини старшої 1 міс.;</li>
				<li>дисемінований гістоПлазмоз;&nbsp;</li>
				<li>саркома Капоші;</li>
				<li>первинна лімфома головного мозку; лімфома Беркiтта, лімфома В-клітинна; туберкульоз дисемінований або позалегеневий; мікобактеріоз дисемінований атиповий з ураженням декількох органів; пневмоцистна пневмонія;</li>
				<li>прогресивна лейкоенцефалопатія;&nbsp;</li>
				<li>сальмонельоз та рецидивна септицемія;</li>
				<li>токсоплазмоз головного мозку в дитини старшої 1 міс.;</li>
				<li>дистрофія (зменшення маси тіла більше ніж на 10 % від норми), хронічна діарея (протягом 30 днів), гарячка (більше 30 днів) інтермітивна або постійна.</li>
				</ul>
				<p>Дитина, народжена ВІЛ-інфікованою матір'ю, має префікс Е перед відповідним класифікаційним кодом.</p>
				<p>Згідно з класифікацією CDC (1994), якщо дитина отримала один раз класифікаційний код, він не може бути змінений на більш тяжкий, незважаючи на поліпшення клінічного або імунологічного статусу внаслідок проведеної антиретровірусної терапії. Класифікація CDC грунтується не тільки на клінічній симптоматиці, а й на чіткому визначенні ступеня імуносупресії дитини. Це дає змогу точно встановити показання до початку антиретровірусної терапії і профілактики опортуністичних інфекцій.</p>
				<p>Лабораторні критерії: абсолютний (і відсотковий) вміст CD4+Т-лімфоцитів у 1 мкл крові становить &lt; 200 (&lt; 14 %).</p>
			</div>
		</div>
		<div class="focus">
			<div class="focus-title">Класифікація</div>
			<div class="focus-content">
				<p>Класифікація ВІЛ-інфекції ВООЗ (1994)&nbsp;</p>
				<ul>
				<li>0. Інкубаційний період.&nbsp;</li>
				<li>1. Гостра інфекція.&nbsp;</li>
				<li>2. Безсимптомне носійство.&nbsp;</li>
				<li>3. Персистивна генералізована лімфаденопатія (ПГЛ).&nbsp;</li>
				<li>4. ПреСНІД або СНІД-асоційований комплекс (СНІД-АК).&nbsp;</li>
				<li>5. СНІД.</li>
				</ul>
				<p>У нелікованих хворих ця клінічна категорія перебігає протягом декількох місяців, і лише половина пацієнтів живуть до 18 міс.</p>
				<p>Зіставивши класифікації CDC (1994) і ВООЗ (1994), можна відзначити, що клінічна категорія А відповідає стадії ПГл, клінічна категорія в &mdash; стадії СНІДАК, клінічна категорія С - стадії СНІД.</p>
				<p>Коди Міжнародної класифікації хвороб (МКХ-10, 1996)</p>
				<p>Наказом МОЗ України No 120 від 25.05.2000 р. затверджено уніфіковані коди хвороб за МКХ-10 (1996). Захворювання, спричинені ВІЛ, мають код B20-B24. Діагноз дитини, народженої ВІЛ-інфікованою матір'ю, у якої виявлено антитіла до ВІЛ, проте діагноз ВІЛ-інфекції не підтверджено, шифрується як R75 &mdash; лабораторно виявлені антитіла до ВІЛ.</p>
			</div>
		</div>
		<div class="focus">
			<div class="focus-title">Прогноз</div>
			<div class="focus-content">
				<p>Несприятливий.</p>
			</div>
		</div>
		<div class="focus">
			<div class="focus-title">Діагностика</div>
			<div class="focus-content">
				<p>Розпізнання ВІЛ-інфекції грунтується на результатах епідеміологічних, клінічних і лабораторних досліджень. Важливе діагностичне значення має належність пацієнта до групи високого ризику зараження ВІЛ.</p>
				<p>Клінічне діагностичне значення має наявність у пацієнта нерозшифрованої гарячки протягом 1 міс. і довше, зменшення маси тіла до 10 %, затяжна рецидивна пневмонія, що не піддається лікуванню, ураження шкіри, що тривало перебігають, рецидивні вірусні, бактеріальні, грибкові і паразитарні хвороби протягом 1 міс.</p>
				<p>Специфічну діагностику ВІЛ-інфекції проводять за згодою пацієнта і шляхом ізоляції вірусу або його компонентів із крові, сперми, спинномозкової рідини, сечі та інших біологічних рідин хворих. Широко застосовують серологічні методи діагностики. Для виявлення антитіл до ВІЛ використовують методи ІФА &mdash; виявлення анти-gp120, анти-gp41, анти-р24 для ВІЛ-1 і анти-gp105, анти-gp36, антиp25 для ВІЛ-2 через 1-1,5 міс. після зараження.</p>
				<p>Позитивні результати скринінгу в ІФА потребують підтвердження методом імуноблота, який дає змогу верифікувати антитіла до різних вірусних білків. Вірогідність результатів імуноблота підвищується виявленням антитіл до чотирьох і більше білків. Результати серологічних досліджень у дітей, народжених ВІЛ-позитивними матерями, оцінюють після 18 міс. спостерігання за дитиною у разі виключення грудного вигодовування.</p>
				<p>Поряд зі специфічними методами використовують імунологічні, за допомогою яких можна оцінити глибину імунологічних порушень, уточнити стадію хвороби і найближчий прогноз, а також оцінити ефективність лікування, що його проводять. Велике прогностичне значення мають визначення кількості CD4- і CD8-лімфоцитів і їх співвідношення, вироблення інтерлейкінів-1 (IЛ-1), інтерлейкінів-2 (IЛ-2), у- і а-інтерферонів, ФНП-а та інших цитокінів.</p>
				<p>Хворі з ВІЛ-інфекцією/СНІДом підлягають регулярному (кожні 3-6 міс., а на тлі противірусного лікування і частіше) клініко-лабораторному та інструментальному обстеженню для оцінювання динаміки хвороби і виявлення вторинних чи СНІД-асоційованих хвороб.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Терапевтичні заходи, що їх застосовують у хворих із ВІЛ-інфекцією/СНІДом, спрямовані на супресію ВІЛ, корекцію імунних порушень, лікування опортуністичних, інфекційних, пухлинних, аутоімунних хвороб, і проводять їх з урахуванням стадії та фази хвороби, інтенсивності віремії (вірусне навантаження), ступеня й характеру імунологічних порушень, віку хворого, наявності вторинних хвороб і ускладнень.</p>
				<p>Головним у лікувальній тактиці є антиретровірусна терапія, спрямована на супресію вірусної реплікації, і здійснюють її антиретровірусними препаратами.</p>
				<p>Згідно з принципами сучасної високоактивної антиретровірусної терапії використовують комплекс препаратів, які блокують функцію ревертази, &ndash; нуклеоЗидні та ненуклеозидні інгібітори зворотної транскриптази і засоби, що інгібують функцію вірусної протеази. Ефективними нуклеозидними інгібіторами зворотної транскриптази є азидотимідин (АЗТ), ламівудин, зальцитабін, диданозин, ставудин, абакавiр тощо. До ненуклеозидних інгібіторів зворотної транскриптази належать невірапін, делавiрдин, лофаридом тощо.</p>
			</div>
		</div>
		<div class="focus">
			<div class="focus-title">Профілактика</div>
			<div class="focus-content">
				<p>Основним у запобіганні ВІЛ-інфекції є заходи з формування здорового способу життя, максимально раннє виявлення інфікованих осіб, тестування донорської крові і трансплантатів на ВІЛ, максимально можливе застосування медичного інструментарію одноразового використання, обмеження інвазивних маніпуляцій, механічний захист (гумові рукавички одноразового використання) під час проведення діагностичних і лікувально-парентеральних маніпуляцій з біологічним матеріалом, узятим у пацієнтів.</p>
				<p>Будь-яке ушкодження шкіри, слизових оболонок медперсоналу, забруднення біоматеріалом пацієнтів під час надання їм медичної допомоги і роботи з ВІЛінфікованим матеріалом кваліфікується як медична катастрофа. Факт про медичну катастрофу реєструють у спеціальному журналі. Після цього потерпілого протягом найближчих 5 днів обстежують на наявність антитіл до ВІЛ. Якщо результат негативний, наступне тестування проводять через 1, 3 і 6 міс. У разі виявлення ВІЛ-інфекції у медичного працівника спеціальна комісія порушує питання про визнання зараження професійним.</p>
				<p>Після контактування з кров'ю та іншими біологічними рідинами необхідно забруднені ділянки шкіри промити водою з милом, а забруднені слизові оболонки - чистою водою. Не пізніше ніж через 24&mdash;36 год слід починати постконтактну профілактику антиретровірусними препаратами &mdash; азидотимідином (АЗТ) чи його аналогом у дозі 800&mdash;1000 мг на добу протягом 4 тиж. у комбінації з ненуклеозидними інгібіторами (ННІЗТ).</p>
				<p>Проби крові та інші біологічні матеріали, що їх відправляють для дослідження, позначають фразою &ldquo;Обережно - СНІД". Зберігають матеріал у спеціальних ємностях із такою самою поміткою.</p>
				<p>Користуватися лише індивідуальним косметичним приладдям (ножиці, гребінці, манікюрне приладдя, бритви, зубні щітки тощо). Особливо важливе значення має активна боротьба з уживанням наркотичних речовин.</p>
				<p>Для запобігання ВІЛ-інфекції принципово важливим є правильне статеве виховання, використання презервативів.</p>
				<p>У разі ушкодження шкіри в процесі роботи з хворим на ВІЛ-інфекцію/СНІД і потрапляння інфікованого матеріалу на слизові оболонки медичних працівників їм показана термінова протиепідемічна профілактика ВІЛ-інфекції, режим якої залежить від глибини травми і ВІЛ-статусу та імунного статусу (за кількістю CD4+ клітин) пацієнта. Якщо ризик зараження невисокий, помірно виражений чи високий, проводять основний режим хіміопрофілактики: азидотимідин, ламівудин і нельфінарин. Протиепідемічну профілактику ВІЛ-інфекції починають не пізніше ніж через 24 год після травми і продовжують протягом 4 тиж.</p>
				<p>Вагітним ВІЛ-інфікованим для зниження ризику інфікування плода призначають антиретровірусні препарати (зидовудин, ретровір, тимазид) починаючи з 28-го тижня вагітності і під час пологів, немовлятам противірусну терапію починають з перших 8&mdash;12 год після народження (АЗТ у дозі 2 мг/кг) кожні 6 год протягом 6 тиж. У 38 тиж. вагітності проводять планову операцію кесаревого розтину. Таким жінкам не рекомендовано вигодовування дитини грудним молоком. Дітей, народжених ВІЛ-інфікованими матерями, спостерігають протягом 3 років.</p>
				<p>ВІЛ-інфіковані діти можуть відвідувати організовані колективи на загальних підставах, тимчасово ізолюють дітей із будь-якими ураженнями шкіри. Планові щеплення таким дітям проводять відповідно до чинного Календаря щеплень, за Винятком живих вакцин (у т. ч. проти туберкульозу і поліомієліту). Дітям із діагнозом СНІДу вакцинацію не проводять, за епідемічними показаннями проводять пасивну імунопрофілактику із застосуванням відповідних імуноглобулінів.</p>
			</div>
		</div>
		<div class="focus">
			<div class="focus-title">Диспансерне спостерігання</div>
			<div class="focus-content">
				<p>Для клінічного спостерігання та лікування ВІЛ-інфікованих дітей рекомендують розподілити на три групи:</p>
				<ol>
				<li>1-а -- діти без клінічних проявів хвороби - оглядають 1 раз на 3 міс. і 1 раз на рік обстежують у спеціалізованих стаціонарах;</li>
				<li>2-а &ndash; діти з помірними проявами (тривала гарячка, лімфаденопатія, енцефалопатія) - оглядають 1 раз на місяць і 2 рази на рік проводять клініко-імунологічне обстеження та лікування у спеціалізованому центрі;</li>
				<li>3-я &mdash; діти з опортуністичними інфекціями &mdash; лікують у стаціонарі до досягнення ремісії. Після виписування зі стаціонару таких дітей спостерігає дільничний педіатр 2 рази на місяць.</li>
				</ol>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
