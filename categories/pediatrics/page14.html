<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Анатомо-фізіологічні особливості шкіри. Захворювання шкіри в новонародженої дитини', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">АФО</div>
			<div class="focus-content">
				<p>Функціональними особливостями шкіри дитини, передусім у перші роки її життя, є розвинена дихальна функція, велика резорбтивна здатність, що має особливе значенНя в дотриманні гігієни малюка, вимагає уважного ставлення до використання засобів для шкіри.</p>
				<p>Регуляція капілярного кровотоку та потові залози в перші 3 міс. життя функціонують слабо.</p>
				<p>Захисна, видільна та терморегулювальна функції шкіри недорозвинені</p>
				<p>Терморегулювальна функція в немовлят недосконала через відносну тонкість шкіри, слаборозвинену функцію потових залоз, недосконалість нервової регуляції просвіту її судин.</p>
				<p>&nbsp;Велике практичне значення має утворення в шкірі дитини холекальциферолу (вітаміну D.) під впливом сонячного світла, точніше, ультрафіолетових променів.</p>
			</div>
		</div>
		<div class="focus">
			<div class="focus-title">Попрілості</div>
			<div class="focus-content">
				<p><strong>Попрілості </strong>&mdash; це запальні процеси шкіри в місцях, де вона піддається подразливості сечею й калом або тертю грубими пелюшками. Існує індивідуальна схильність до цього захворювання.</p>
				<p><strong>Клінічна картина.</strong> Найчастіша локалізація &mdash; сідниці, низ живота, статеві органи, рідше &ndash; за вухами, ушийних, пахвових, пахоВих, стегнових та інших складках.</p>
				<p><strong>Розрізняють три ступені попрілості:</strong></p>
				<ul>
				<li>І &mdash; легкий: помірне почервоніння шкіри без видимого порушення її цілості.</li>
				<li>ІІ &mdash; середньої тяжкості: яскраве почервоніння з видимими ерозіями.</li>
				<li>ІІІ &ndash; тяжкий: волога та червона шкіра внаслідок численних ерозій, що злилися між собою, можливе утворення виразок.</li>
				</ul>
				<p><strong>Лікування.</strong> Часте сповивання, не допускати тривалого перебування дитини в мокрих пелюшках; не користуватися клейонкою і памперсами, якщо є схильність до попрілості. Уражені місця змащують дитячим кремом, спеціальною дитячою олією або будь-якою олією, заздалегідь прокип'яченою та остудженою, 2 % таніновою маззю. При попрілостях ІІ ступеня застосовують відкрите сповивання, тобто уражені ділянки тіла залишають відкритими. Місцево &ndash; УФопромінювання, після цього змащують олією, таніновою або метилурациловою маззю, рідше &mdash; водними розчинами метиленового синього чи брильянтового зеленого.</p>
			</div>
		</div>
		<div class="focus">
			<div class="focus-title">Везикулопустульоз </div>
			<div class="focus-content">
				<p><strong>Везикулопустульоз</strong> &mdash; захворювання, переважно стафілококової природи, уражує немовля в середині раннього неонатального періоду, характеризується запаленням екзокринних потових залоз.</p>
				<p><strong>Клінічна картина.</strong> Основним проявом захворювання є дрібні Поверхневі пухирці до декількох міліметрів у діаметрі, наповнені спочатку прозорим, пізніше каламутним вмістом. Найулюбленішим місцем їх розташування є шкіра сідниць, стегон, природних складок і голови. Перебіг захворювання доброякісний. Пухирці лопаються через 2-3 дні з моменту появ ерозії, що утворилися, вкриваються сухими кірочками, які після відпадання не залишають рубців чи пігментації.</p>
				<p><strong>Лікування.</strong> Корекція режимних моментів, застосування гігієнічних ванн із дезінфекційними засобами (розчин калію перманганату 1:10 000, настої чистотілу, ромашки). До прийняття ванн гнояки видаляють стерильними серветками, змоченими в 70 % етиловому спирті. Місцево показані 1-2 % спиртові розчини анілінових барвників або брильянтового зеленого двічі на день.</p>
			</div>
		</div>
		<div class="focus">
			<div class="focus-title">Псевдофурункульоз Фігнера</div>
			<div class="focus-content">
				<p><strong>Псевдофурункульоз Фігнера</strong> &mdash; це захворювання, початок і симптоми якого нагадують везикулопустульоз із поширенням на всю потову залозу. 3'являються підшкірні вузли діаметром 1-1,5 см багрово-червоного кольору. Пізніше в центрі їх дозріває гнійний вміст. Локалізується на шкірі волосистої частини голови, задній поверхні шиї, шкірі спини, сідниць, кінцівок. Типовими є синдром інтоксикації, гарячка, лімфоаденопатія, метастазування гнійних вогнищ, анемія, лейкоцитоз із зсувом уліво, нейтрофільоз, збільшена ШОЕ.</p>
				<p><strong>Лікування.</strong> Щадний догляд за шкірою, санація уражених ділянок шкіри рильним матеріалом, накладання компресів, антибактеріальна, інфузійна терапія.</p>
			</div>
		</div>
		<div class="focus">
			<div class="focus-title">Пухирчатка новонароджених (пемфігус)</div>
			<div class="focus-content">
				<p><strong>Пухирчатка новонароджених (пемфігус) </strong>&mdash; захворювання стафілококової етіології. Може перебігати в доброякісній або злоякісній формі.</p>
				<p><strong>Доброякісна форма</strong> характеризується появою еритематозних плям і пухирів діаметром до 0,5-1,0 см, наповнених серозно-гнійним вмістом (мал. 50, кольорова вклейка 2). Навколо пухирів є смужка гіперемії. Локалізується на нижній частині живота, у ділянці пупка, на кінцівках, у природних складках. Після розрізу пухирів утворюються ерозії без кірок. Основні клінічні симптоми: загальний стан новонароджених може бути задовільним. Одужання настає через 2-3 тиж. від Початку захворювання.</p>
				<p><strong>Злоякісна форма</strong> за перебігом нагадує сепсис. Її основні прояви: багато пухирів діаметром до 2-3 см (їх називають фліктенами), ТЯЖКИЙ загальний стан, фебрильна температура, нейтрофільний лейкоцитоз із зсувом вліво до молодих форм, збільшена ШОЕ, анемія, лімфоаденопатія, іноді гепатомегалія, глухість тонів серця тощо. Симптом Нікольського частіше позитивний.</p>
				<p><strong>Лікування.</strong> Пухирі проколюють, після чого обробляють спиртовими розчинами анілінових барвників; інфузійна терапія (5&mdash;10 % розчин глюкози, ізотонічний розчин натрію хлориду 10&mdash;15 мл на 1 кг маси тіла).</p>
			</div>
		</div>
		<div class="focus">
			<div class="focus-title">Ексфоліативний дерматит Ріттера</div>
			<div class="focus-content">
				<p><strong>Ексфоліативний дерматит Ріттера</strong> &mdash; це тяжка форма стафілококової піодермії новонароджених, розглядають як септичний варіант пемфігуса.</p>
				<p>Захворювання починається наприкінці 1-го на початку 2-го тижня життя.</p>
				<p><strong>Клінічна картина.</strong> Почервоніння шкіри, тріщини в ділянці пупка, пахових складок і довкола рота. У тяжких випадках &mdash; тенденція до поширення яскраВої еритеми на шкіру живота, тулуб, кінцівки. Пізніше з'являються пухирі, обширні ерозії, тіло новонародженого набуває вигляду немовби ошпареного окропом. Нерідко виникають інші вогнища гнійної інфекції (омфаліт, отит, пневмонія тощо). Дитина відмовляється від грудi, неспокійна. Температура тіла фебрильна, у крові нейтрофільний лейкоцитоз, збільшена ШОЕ, глухість тонів серця, гепатомегалія, рідше &mdash; збільшення селезінки.</p>
				<p><strong>Лікування.</strong> Щадний догляд за шкірою (стерильні пелюшки тощо), тепловий захист; якщо стан дитини задовільний, 1&mdash;2 рази на день купають у стерильній воді температури 35-36 &deg;C з додаванням настоїв ромашки, чистотілу; ділянки неураженої шкіри змащують 1-2 % водними розчинами анілінових барвників, на уражені ділянки накладають компреси з рідиною Бурова або стерильним ізотонічним розчином натрію хлориду з додаванням 0,1 % розчину срібла азотнокислого; змащують їх 0,5 % розчином перманганату калію; антибактеріальна, інфузійна, симптоматична терапія (антибіотики ті само, що й при злоякісній формі пухирчатки).</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
