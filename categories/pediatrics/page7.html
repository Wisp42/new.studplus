<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Періоди дитячого віку та їх характеристика', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Внутрішньоутробний етап</div>
			<div class="focus-content">
				<ul>
				<li><em>фаза ембріонального розвитку &mdash; від моменту запліднення або з 1-го дня останнього менструального циклу в матері до 9 тиж. вагітності;</em></li>
				</ul>
				<ul>
				<li>фаза плацентарного, фетального розвитку &mdash; з 3-го місяця до народження дитини (9&mdash;40 тиж. вагітності).</li>
				</ul>
				<p>Внутрішньоутробний період має величезне значення для подальшої життєдіяльності людського організму. Він складається з двох фаз: ембріонального розвитку і фази плода. У 1-й фазі відбувається формування органів і систем, яке закінчується до 56-го дня вагітності. З 22&mdash;23-го дня починає битися серце зародка (ембріона). Оскільки в ембріональну фазу формуються органи, то зародок особливо чутливий до несприятливої дії чинників навколишнього середовища &mdash; інфекції, іонізивного випромінювання, хімічних речовин, лікарських засобів. Вплив різних шкідливих чинників часто призводить до грубих аномалій, вад розвитку &ndash; ембріопатій.</p>
				<p>Фаза плацентарного розвитку характеризується переважно ростом плода, хоча розвиток уже сформованих органів триває не тільки в цю фазу, ай після народження. Несприятливі чинники в цей період не спричинюють грубих аномалій, проте можуть вплинути на функціональну незрілість та недостатню масу тіла дитини. Розлади, що виникають, називаються фетопатіями.</p>
				<p>Основними особливостями внутрішньоутробного періоду розвитку є швидкий ріст і харчування дитячого організму за рахунок материнського. Легені матері дихають і за легені плода, обмін речовин відбувається завдяки ферментам, печінці й ниркам також матері. Тому на розвиток ембріона і плода дуже великий вплив мають харчування, спосіб життя й стан здоров'я матері.</p>
				<p>Необхідно окремо виділити найдраматичніший у житті людини інтранатальний період - від часу появи переймів до перев'язки пупкового канатика в новонародженої дитини. Цей період триває від 2 до 20 год. Особливо небезпечні в цей період травми центральної та периферичної нервової системи, розлади дихання, пупоподібної кровотечі, кровотечі в породіллі.</p>
			</div>
		</div>
		<div class="focus">
			<div class="focus-title">Позаутробний етап</div>
			<div class="focus-content">
				<ol>
				<li>період новонародженості, або неонатальний період &mdash; перші 28 днів життя:</li>
				<ol>
				<li>ранній неонатальний період &mdash; перші 7 днів життя;</li>
				<li>пізній неонатальний період &mdash; від 8 до 28 днів;</li>
				</ol>
				<li>період немовляти, або грудний період &mdash; від 29 днів до 12 міс. (зазначимо, що трапляються випадки, коли замість вигодовування груддю застосовують штучне вигодовування);</li>
				<li>період нейтрального дитинства &mdash; від 1 до 6-7 років. Початок навчання в школі замість 7 років із 6 пов'язують з акселерацією дітей, але це досі викликає неоднозначні думки фахівців:</li>
				<ol>
				<li>переддошкільний період &mdash; від 1 до 3 років;</li>
				<li>дошкільний &mdash; від 4 до 6-7 років;</li>
				</ol>
				<li>молодший шкільний вік &mdash; від 6&mdash;7 до 11 років;</li>
				<li>середній шкільний вік &mdash; від 12 до 14 років;</li>
				</ol>
				<p>6) старший шкільний вік, або період статевого дозрівання - від 15 до 18 років.</p>
				<p>Від моменту народження дитини починається період новонародженості &mdash; <strong>перший період позаутробного існування</strong>. Для нього характерний процес перебудови різних систем організму, пристосування їх до позаутробного життя. Від моменту народження починають функціонувати легені. З початком легеневого дихання пов'язана перебудова кровообігу: закривається кант овальної ямки, артеріальна протока, утворюються велике й мале коло кровообігу. Починає праЦювати травна система, підвищується основний обмін речовин. Найінтенсивніше ці процеси проявляють себе в перші 7 днів життя, тобто в ранній неонатальний період. У цей час порожніє, муміфікується і відпадає залишок пупкового канатика, загоюється пупкова ранка (до 14-го дня життя). Пізніші терміни загоєння пупкової ранки свідчать про її захворювання. Пізній неонатальний період триває з 8-го по 28-й день життя.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
