<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Дифтерія. Дифтерія мигдаликів', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Дифтерія &mdash; гостра інфекційна хвороба, характеризується запальними змінами слизових оболонок (частіше ротової частини глотки й носа) з утворенням фібринозних плівок та специфічним ураженням переважно серцево-судинної і нервової систем.</p>
				<p>Запалення локалізується на слизових оболонках носової частини глотки і верхніх дихальних шляхів, рідше &ndash; на слизових оболонках кон'юнктиви, статевих органах, на ушкодженій шкірі, рановій поверхні.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p>Збудником дифтерії є дифтерійна паличка (коринебактерія дифтерії), грампозитивна, стійка у навколишньому середовищі. Розрізняють три типи дифтерійних паличок: gravis, mitis, intermedius. Є токсигенні і нетоксигенні штами дифтерійної палички. Токсигенні штами всіх типів продукують екзотоксин, який належить до групи бактеріальних нейротоксинів іє типовим глобулярним білком. Збудник дифтерії дуже стійкий до чинників навколишнього середовища.</p>
			</div>
		</div>
		<div class="focus">
			<div class="focus-title">Епідеміологія</div>
			<div class="focus-content">
				<p>Джерелом інфекції є хворі або носії токсигенних штамів. Основний шлях передавання інфекції – повітряно-краплинний, може бути контактно-побутовий, а також аліментарний через інфіковані продукти (молоко).</p>
			</div>
		</div>
		<div class="focus">
			<div class="focus-title">Клінічна картина</div>
			<div class="focus-content">
				<p><strong>Локалізована дифтерія</strong> ротової частини глотки перебігає в трьох формах &mdash; катаральній (атиповій), острівцевий або плівчастий. Процес обмежений ділянкою піднебінних мигдаликів. Хвороба починається підвищенням температури тіла, болем у глотці під час ковтання. При катаральній формі нальоти на мигдаликах відсутні, температура тіла субфебрильна, симптоми інтоксикації теж відсутні. Катаральну форму можна діагностувати тільки шляхом бактеріологічного дослідження.</p>
				<p>При острівцевій формі з'являються набряк мигдаликів і піднебінних дужок, гіперемія з ціанотичним відтінком, збільшуються підщелепні (тонзилярні) лімфовузли, в глибині крипт і на випуклій поверхні мигдаликів фібринозний випіт. Острівці нальоту білуватого кольору з неправильними обрисами. При плівчастій формі нальоти спочатку мають вигляд напівпрозорої плівки,</p>
				<p>на фібринозну плівку з гладенькою поверхнею білувато-сірого або сірого кольору, чітко окресленими краями, яка тяжко знімається шпателем. Зняття нальоту спричиняє кровотечу з ураженої ділянки</p>
				<p><strong>Поширену дифтерію</strong> ротової частини глотки діагностують при поширенні нальоту за межі мигдаликів &mdash; на язичок, піднебінні дужки, м'яке піднебіння, слизову оболонку ротової частини глотки. Температура тіла підвищується до 38 &deg;С і вище. Виражені симптоми загальної інтоксикації, помірний біль під час ковтання. Наліт білувато-сірого кольору, тяжко знімається. Збільшені підщелепні лімфовузли.</p>
				<p><strong>Токсична форма</strong> дифтерії ротової частини глотки характеризується бурхливим розвитком усіх симптомів: температура тіла підвищується до 39&mdash;40 &deg;С, виражені симптоми дифтерійної інтоксикації &mdash; біль голови, загальна слабкість, анорексія, блідість шкіри, можливе блювання, біль у животі. Набряк слизової оболонки мигдаликів, язичка, а згодом м'якого і твердого піднебіння &mdash; один із ранніх симптомів токсичної дифтерії ротової частини глотки. Особливістю набряку є дифузний характер без чітких меж на тлі застійної гіперемії з ціанотичним відтінком.&nbsp;</p>
				<p>Мигдалики вкриті товстим білувато-сірим нальотом iз нерівною поверхнею. При цьому з рота виділяється неприємний солодкувато-гнильний запах. Голос гугнявий, дитина дихає напіввідкритим ротом. Обличчя бліде, губи сухі, потріскані. Регіонарні лімфовузли значно збільшені й болючі. Період розпалу хвороби характеризується набряком підшкірної жирової клітковини шиї. Ступінь тяжкості токсичної дифтерії визначають поширеністю набряку по передній поверхні шиї і грудей. Набряк, що охоплює ділянку до середини шиї, &mdash; токсична форма І ступеня, поширення набряку до ключиці &ndash; ІІ ступеня, і нижче ключиці &ndash; ІІІ ступеня. Шкіра над ділянкою набряку не змінюється. Набряк переважно двобічний, щільнуватий.</p>
				<p><strong>Гіпертоксична форма</strong> дифтерії може бути геморагічною і блискавичною, але розвивається дуже рідко.</p>
			</div>
		</div>
		<div class="focus">
			<div class="focus-title">Ускладнення</div>
			<div class="focus-content">
				<p>Ускладнення з боку серцево-судинної системи при токсичній дифтерії ІІ&mdash;ІІІ ступеня і гіпертоксичній формі зумовлені вираженою токсемією і можуть спричинити розвиток гострої серцево-судинної недостатності. При цьому в більшості хворих на 1&mdash;4-у добу від початку хвороби, якщо домінують явища судинної недостатності, може настати смерть.</p>
				<p>Міокардит частіше виникає на 5&mdash;8-й день хвороби, перебіг його може бути легкий, середньої тяжкості і тяжкий. Спостерігають розширення меж серця, приглушеність серцевих тонів, тахікардія змінюється брадикардією і брадиаритмією, знижується АТ. На ЕКГ з'являються ознаки ураження міокарда, різного ступеня вираженості блокади.</p>
				<p>Типові ускладнення дифтерії &mdash; периферійний параліч, який може бути раннім і пізнім. Ранній параліч з'являється в гострий період хвороби, у процес залучаються переважно черепні нерви (п. glossopharyngeus, n, vagus). При цьому голос стає гугнявим, дитина поперхується під час їди, рідинна їжа виливається через ніс, м'яке піднебіння нерухомо звисає (відсутність його рухів під час фонації). При паралічі акомодації (ураження п.ciliares breves) хворий неспроможний розрізняти дрібні предмети на близькій відстані, неспроможний читати, в нього з'являється далекозорість. Можливі косоокість (ураження п. abducens), птоз (ураження п. oculomotorius), параліч лицевого нерва (n. facialis). Пізній параліч виникає на 4-6-у тижні хвороби, перебігає за типом полірадикулоневриту, проявляється парезом або паралічем м'язів кінцівок, шиї, тулуба.</p>
				<p>Ускладнення з боку нирок з'являються в гострий період дифтерії, характеризуються появою в осаді сечі невеликої кількості лейкоцитів, білка, гіалінових Циліндрів. Із зменшенням симптомів інтоксикації зникають і зміни в сечі.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Госпіталізація хворих, у яких запідозрили дифтерію, обов'язкова. Основним у лікуванні є своєчасне введення антитоксичної протидифтерійної сироватки (АПДС), яка нейтралізує тільки екстрацелюлярний екзотоксин. Доза сироватки залежить від форми дифтерії, тяжкості загального стану хворого та інтенсивності локальних змін. АПДС гетерогенна (кінська), тому вводити її потрібно за модифікованим методом Безредки, аби запобігти гіперергічній реакції негайного типу (анафілактичному шоку). Первинна доза становить половину курсової. АПДС вводять внутрішньом'язово при локалізованих формах і внутрішньовенно - при токсичних. При локалізованій формі дифтерії і ранніх термінах введення сироватки достатньо одноразового призначення АПДС. При тяжких формах дифтерії сироватку вводять протягом 3-4 днів. Слід враховувати, що через 9-12 днів після введення сироватки може розвинутися сироваткова хвороба.</p>
				<p>Для пригнічення життєдіяльності збудника призначають антибіотики. При тяжких токсичних формах хвороби як дезінтоксикаційні засоби призначають гемосорбцію або плазмаферез (2&mdash;3 сеанси), дезінтоксикаційну терапію, глюкокортикостероїди протягом 5-7 днів.</p>
				<p>У лікуванні дифтерійного крупу важливе значення має боротьба зі стенозом дихальних шляхів (відволікальні й теплові процедури, спазмолітичні, десенсибілізувальні препарати, діуретики, кисень, відсмоктування слизу).</p>
				<p>Лікування бактеріоносіїв токсигенних коринебактерій дифтерії проводять у стаціонарі із застосуванням антибіотиків макролідного ряду.</p>
				<p>Для контактних осіб або носіїв токсигенних коринебактерій оголошують карантин до отримання остаточної відповіді бактеріологічного дослідження терміном не менше як 7 днів. Реконвалесценти дифтерії підлягають диспансерному спостереженню за участю кардіолога, невролога, оториноларинголога: після перенесеної локалізованої форми дифтерії &mdash; протягом 1 міс., після токсичної &mdash; 3&mdash;6 міс.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
