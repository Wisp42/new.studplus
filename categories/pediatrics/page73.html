<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Дизентерія', isMain=false, isList=false, isPage=true, backBtn='pediatrics')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Шигельоз (дизентерія) — гостра інфекційна хвороба, спричинюється 4 видами шигел; характеризується проявами загальної інтоксикації та місцевим ураженням слизової оболонки товстої кишки, переважно її дистального відділу.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p>Збудники дизентерії належать до роду Shigella. Шигели – грамнегативні мікроби, нерухомі, не утворюють спор, добре ростуть в анаеробних умовах на звичайних поживних середовищах. Розрізняють такі види шигел: Григор'єва-Шига, Штуцера-Шмітца, Ларджа-Сакса, Флекснера і Зонне. Шигела Григор'єва-Шига утворює ендо- й екзотоксин, чинить нейротоксичну і ентеротоксичну дію. Інші види утворюють термостабільний ендотоксин. У навколишньому середовищі за низької температури, у вологому середовищі, у темноті мікроби зберігаються до 30-45 днів.</p>
			</div>
		</div>
		<div class="focus">
			<div class="focus-title">Епідеміологія</div>
			<div class="focus-content">
				<p>Джерело інфекції — Хворі й бактеріоносії. Механізм передавання фекально-пероральний, шлях передавання для шигели Григор'єва-Шига — контактно-побутовий, для шигели Флекснера — харчовий і водний, для шигели Зонне — харчовий (особливо молоко і молочні продукти). Контактно-побутовий ШЛЯХ передавання частіше спостерігають серед дітей дошкільного віку, харчовий — серед дітей старшого віку. При контактно-побутовому шляху передавання частіше виникають спорадичні випадки. Водний шлях поширення характеризується спалахами і навіть пандеміями. У сучасних умовах основний шлях поширення шигельозу — харчовий. Харчові продукти інфікуються брудними руками, а також мухами. Найбільше інфікуються продукти, які термічно не обробляються перед уживанням (сметана, сир, молоко, паштети, овочі, фрукти). У разі інфікування харчовим шляхом найчастіше виникають вогнищеві спалахи, особливо в дитячих колективах. Шигельоз реєструють протягом року з підвищенням показника захворюваності у літньо-осінній період.</p>
			</div>
		</div>
		<div class="focus">
			<div class="focus-title">Клінічна картина</div>
			<div class="focus-content">
				<p>Інкубаційний період триває від 1 до 7 днів, частіше 2-3 дні. У клінічній картині шигельозу можна виокремити два основні синдроми: загальної інтоксикації і ураження слизової оболонки товстої кишки. Хвороба починається гостро з підвищення температури тіла до 38-39 °С, яка утримується близько 3 діб, спостерігають одноразове або повторне блювання. Дитина стає млявою, неспокійною, відмовляється від їжі, погано спить, скаржиться на біль голови і переймоподібний біль у животі без чіткої локалізації. Випорожнення стають частими, рідинними, з домішками слизу, зеленими, часом з прожилками крові. На початку хвороби випорожнення носять каловий характер, на 2-у-3-ю добу кількість калових мас зменшується, вони містять каламутний, зеленуватий слиз і прожилки крові (“ректальний плювок"). Що більша кількість дефекацій, то тяжчий перебіг хвороби. Діти скаржаться на біль у животі, який локалізується переважно в лівій здухвинній ділянці за ходом сигмоподібної кишки. З'являються часті болючі позиви на випорожнення у зв'язку зі спастичним скороченням м'язів прямої кишки — тенезми, які є характерною ознакою шигельозу. Іноді тенезми можуть призвести до випадіння слизової оболонки прямої кишки. У дітей спостерігають блідість шкіри, помірне зниження тургору тканин. Під час пальпації живота виявляють болючу і спазмовану сигмоподібну кишку. У дітей раннього віку спостерігають підгострий початок, переважає гастроентероколітна форма хвороби, рідше виявляють домішки крові у випорожненнях, більш тривалий перебіг хвороби. Еквівалентами тенезмів є почервоніння обличчя та крик під час дефекації. Залежно від ступеня проявів загальної інтоксикації та інтенсивності кишкового синдрому розрізняють типову (легку, середньої тяжкості та тяжку) й атипову (субклінічну, стерту, диспептичну, гіпертоксичну) форми шигельозу.</p>
			</div>
		</div>
		<div class="focus">
			<div class="focus-title">Ускладнення</div>
			<div class="focus-content">
				<p>У гострий період хвороби через посилену перистальтику можливий розвиток інвагінації, випадіння слизової оболонки прямої кишки як наслідок парезу сфінктера відхiдника.</p>
			</div>
		</div>
		<div class="focus">
			<div class="focus-title">Діагностика</div>
			<div class="focus-content">
				<p>Загальний аналіз крові — помірний нейтрофільний лейкоцитоз, зсув лейкоцитарної формули вліво, помірне збільшення ШОЕ. Загальний аналіз сечі — без суттєвих змін. Копроцитограма — виявляють слиз, еритроцити і лейкоцити. Бактеріологічне дослідження фекалій — виділення культури шигел, вірогідність виділення збудника значно вища в перші дні хвороби до призначення антибіотиків. Серологічні дослідження (РПГА) проводять у динаміці хвороби, щоб виявити наростання титру специфічних антитіл.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Хворих на шигельоз госпіталізують за клінічними та епідеміологічними показаннями. Обов'язково госпіталізують хворих із тяжким і ускладненим перебігом шигельозу. Дієта має важливе значення в лікувальному комплексі шигельозу. Iї призначають з урахуванням віку дитини, тяжкості стану, періоду хвороби. Iжа має бути механічно обробленою, вилучити з раціону овочі й фрукти, які містять велику кількість клітковини. З антибактеріальних препаратів застосовують нітрофуранові препарати (фуразолідон, ніфуроксазид). Антибіотики призначають при тяжких і формах середньої тяжкості дітям раннього віку (канаміцин, гентаміцин, цефалоспорини 2-3-ї генерації, левоміцетин). Позитивний терапевтичний ефект спостерігають у разі призначення полівалентного дизентерійного бактеріофагу, еубіотиків (біфідумбактерин, біфікол, лактобактерин, бактиcубтил). При ексикозі в дітей 1-го року життя проводять пероральну регідратацію. При тяжкій формі призначають посиндромну терапію, спрямовану на усунення судом, гіпертермії, токсикозу. При вираженому больовому синдромі можна призначити спазмолітики — но-шпу, папаверин.</p>
				<p>Виписують пацієнта після повного клінічного одужання і при одноразовому негативному результаті бактеріологічного дослідження випорожнень, які беруть для обстеження через 3 дні після закінчення антибактеріальної терапії.</p>
			</div>
		</div>
		<div class="focus">
			<div class="focus-title">Профілактика</div>
			<div class="focus-content">
				<p>Важливе значення має рання діагностика та ізоляція хворого в умовах стаціонару або вдома. У вогнищі проводять поточну (вологе прибирання з дезінфекційними засобами, кип'ятять посуд, обробляють іграшки, тощо) і остаточну дезінфекцію. Профілактика шигельозу в дитячих закладах передбачає дотримання дітьми, батьками, персоналом основних санітарно-епідеміологічних заходів, технологічних правил приготування, збереження і термінів реалізації харчових продуктів.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
