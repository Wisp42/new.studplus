<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Історія розвитку внутрішньої медицини в Україні', isMain=false, isList=false, isPage=true, backBtn='therapy')">
	<div class="container">
		<div class="focus">
			<p>Історія розвитку клінічної медицини та вчення про внутрішні захворювання бере свій початок із глибини віків. Ще давньогрецький лікар Гіппократ, виходець із Қоської медичної школи, який жив між 460&mdash;377 .-роками до нашої ери, вмів лікувати різні гарячкові стани, поранення, переломи і вивихи. За традицією сім'ї Гіппократ вивчав медицину з дитячих років, тому добре вмів розпізнавати ознаки різних тяжких станів, донині зберегли своє діагностичне значення такі симптоми, як &laquo;обличчя Гіппократа&raquo;, шум тертя плеври та інші.</p>
			<p>До наших часів зберігся збірник медичних праць, відомий під назвою &laquo;Кодекс Гіппократа&raquo;, в якому висвітлено найрізноманітніші питання, зокрема, описано внутрішні та жіночі хвороби, хірургічні методи лікування, обов'язки лікаря.</p>
			<p>У середині XVIII ст. Цельсій відкрив термометр для вимірювання температури тіла, Ауенбруггер запропонував новий метод дослідження хворих &mdash; перкусію, Лаенек розробив метод аускультації.</p>
			<p>Серед стародавніх слов'ян, які жили великими поселеннями в межах сучасних Харківської, Полтавської, Київської, Кіровоградської, Вінницької областей, як повідомляють літописці, були чоловіки і жінки, що знали лікарські рослини, вміли подавати допомогу хворим. Це були перші народні цілителі &mdash; волхви, знахарі, вiдуни.</p>
			<p>У X&mdash;XII ст. у Києві серед представників різних професій були й особи, які займалися лікувальною справою. Вже в ті часи окремі з них &laquo;спеціалізувалися&raquo; в лікуванні ран, переломів, пусканні крові, лікуванні очей, прийманні пологів, тощо. Для деяких осіб лікувальна справа була не основним заняттям, а лише - приробітком. У подальшому для численних осіб лікувальна справа стала основною професією.</p>
			<p>З тогочасних праць енциклопедичного характеру, в яких є багато відомостей медичного змісту, особливе місце займає &laquo;Ізборник Святослава&raquo;.</p>
			<p>В &laquo;Ізборнику&raquo; знаходимо поради, як лікувати шлунково-кишкові розлади, шкірні хвороби, тощо. З лікарських засобів згадуються блекота, болиголов, полин, оцет, мед, КОвч, мідь, припікання залізом.</p>
			<p>В XV ст. почалася підготовка вчених лікарів, спочатку у Польщі в Краківському університеті, пізніше в Замойській академії в м. Замості (коло Львова), яка була заснована з ініціативи графа Замойського. На медичному факультеті академії кількість студентів не перевищувала 45 чоловік. При академії був госпіталь на 40 лі. жок.</p>
			<p>У підготовці медичних кадрів значну роль відіграла Київська академія. Протягом 14 років (з 1754 по 1788 р.) з Київської академії вступило до медичних шкіл понад 300 осіб. Пізніше кадри для медичних шкіл готували колегії в Чернігові, Переяславі та Харкові, з 1802 р. в Києво-Могилянській академії запроваджено курс медицини. В медичному класі навчалися 150&mdash; 167 учнів.</p>
			<p>Першу справжню вищу медичну школу на Україні було засновано в 1805 р. у Харкові. З професорів Харківського медичного факультету першої половини XIX ст. варто відзначити професорів хірургії М. І. Єллінського та П. Я. Народовича, професора патології і терапії Петра Бутковського, котрий написав перший вітчизняний підручник з питань психіатрії.</p>
			<p>Першу соматичну лікарню в Києві було відкрито в 1803 р.</p>
			<p>У повітових містах існували лікарні, але фактично це були притулки для бездомних-і-солдатів-інвалідів.</p>
			<p>У 1840 р. вперше було наказано &laquo;на кожного хворого, що перебуває в лікарні, завести скорботний лист, в якому слід відбивати хід хвороби, її напади і лікування&raquo;. Це був прототип сьогоднішньої історії хвороби.</p>
			<p>Серед перших засновників, терапевтичної школи на Україні слід відзначити Василя Парменовича - Образцова (1849-1920), який працював завідуючим терапевтичним відділенням міської лікарні м. Києва. У 1893 р. його було обрано професором медичного факультету Київського університету.</p>
			<p>Багато зробив для діагностики серцево-судинних захворювань академік Микола Дмитрович Стражеско (1876&mdash;1952). Разом з академіком Володимиром Харитоновичем Василенко М. Д. Стражеско розробив і впровадив в практику класифікацію недостатності кровообігу. За ініціативою М. Д. Стражеско 1936 року створено інститут клінічної медицини, який пізніше названий іменем Вченого. В післявоєнні роки в Україні створено цілий ряд науково-дослідних інститутів, які розробляють питання етіології, патогенезу, діагностики, профілактики та лікування захворювань серцево-судинної системи, органів дихання, травлення, ендокринної системи, нирок, системи крові.</p>
			<p>Великий вклад у розробку різних питань клінічної медицини внесли такі видатні вчені України, як заслужений діяч науки, професор Г. И. Бурчинський, професори А. П. Пелещук, академіки О. И. Грицюк, Л. Т. Малая, Г. О. Бабенко, Л. А. Пиріг.</p>
			<p>Не дивлячись на досягнуті успіхи в організації та діяльності медичної служби в Україні, як і в інших країнах колишнього СРСР, необхідно зазначити, що якість медичного обслуговування населення, забезпеченість хворих необхідними медикаментами, оснащеність медичних закладів діагностичною та лікувальною апаратурою в нашій країні значно ніжчі, аніж у передових країнах світу.</p>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
