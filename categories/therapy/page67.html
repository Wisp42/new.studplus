<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Дифузний токсичний зоб', isMain=false, isList=false, isPage=true, backBtn='therapy')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Дифузний токсичний зоб (Базедова хвороба, хвороба Гревса) – захворювання в основі якого лежить гіперфункція щитоподібної залози, її гіперплазія та гіпертрофія, характеризується змінами серцево-судинної системи і нервової системи.</p>
				<p>Найчастіше зустрічається в жінок у віці 20-50 років, співвідношення чоловіків та жінок – 1:10, частіше хворіє міське населення.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p>ЧИННИКИ:</p>
				<ul>
				<li>психотравма (гостра чи хронічна, у 80% випадків);</li>
				<li>інфекційний (у 17-20%, грип, ангіна, тонзиліт, скарлатина, енцефаліт, спричиняє автоімунну реакцію &ndash; зниження функції Т-супресорів).</li>
				</ul>
				<p>СПРИЯЮЧІ ЧИННИКИ:</p>
				<ul>
				<li>генетичні;</li>
				<li>перегрівання на сонці;</li>
				<li>ендокринні перебудови організму (вагітність, клімакс).</li>
				</ul>
			</div>
		</div>
		<div class="focus">
			<div class="focus-title">КЛІНІКА</div>
			<div class="focus-content">
				<p>Скарги на м&rsquo;язову слабкість, швидку втому, дратівливість, плаксивість, безпричинне хвилювання, метушливість, підвищену пітливість, постійне серцебиття, яке посилюється при фізичному навантаженні, значну втрату у вазі, субфебрильну температуру, зниження працездатності. В ряді випадків хворі скаржаться на часте, неоформлене випорожнення із схильністю до проносів, порушення менструального циклу. Об&rsquo;єктивно: хворі метушливі, роблять багато швидких непотрібних рухів, багатослівні, у них швидко змінюється настрій. Вираз обличчя &ndash; гнівний, переляканий погляд. Шкіра стає еластичною, гарячою на дотик, вологою, волосся сухе, ламке. Спостерігається дрібний тремор пальців витягнутих рук, закритих повік, інколи всього тіла (симптом &ldquo;телеграфного стовпа&rdquo;).Важливою ознакою захворювання є наявність зоба. Як правило, щитоподібна залоза м&rsquo;яка, збільшена дифузно і рівномірно. Над щитоподібною залозою вислуховується дуючий систолічний шум. Величина зоба не визначає тяжкості тиреотоксикозу.</p>
				<p><strong>&nbsp;Виділяють такі ступені збільшення щитоподібної залози запропоновані ВООЗ:</strong></p>
				<ul>
				<li>0 &ndash; щитоподібна залоза не пальпується;</li>
				<li>І а &ndash; щитоподібна залоза пальпується, але візуально не визначається;</li>
				<li>І б &ndash; щитоподібна залоза пальпується і визначається візуально в положенні із запрокинутою головою;</li>
				<li>ІІ &ndash; щитоподібна залоза визначається візуально при нормальному положенні голови;</li>
				<li>ІІІ &ndash; зоб помітний на відстані, щитоподібна залоза великих розмірів.</li>
				</ul>
				<p>Підвищена секреція тиреоїдних гормонів призводить до посилення процесів втрати енергетичних ресурсів організму, що обумовлює зниження маси тіла. Інколи відмічається збільшення маси тіла, так званий &ldquo;жирний Базедов&rdquo;.</p>
				<p>Очні симптоми не постійні і зустрічаються у 21% хворих. Найчастіше зустрічаються такі очні симптоми: екзофтальм, який буває двостороннім, рідше одностороннім. Екзофтальм супроводжується підвищеним блиском очей. Крім екзофтальму, у хворих зустрічаються й інші очні симптоми: широке розкриття очної щілини (с-м Дельрімпля), рідке миготіння (с-м Штельвага), підвищений блиск очей (с-м Грефе), слабкість конвергенції (с-м Мебіуса), відставання верхньої повіки від райдужної оболонки при погляді вниз дна акропатія).</p>
				<p>В клінічній картині тиреотоксикозу характерними є порушення з боку серцево-судинної системи. Тахікардія є одним із найбільш постійних і ранніх симптомів захворювання. Тахікардія постійна і стійка. Вона зберігається в спокої, під час сну, посилюється під впливом фізичних навантажень і слабочутлива до терапії серцевих глікозидів. Хворі відчувають биття пульсу в ділянці шиї, голови, живота. Задишка при дифузному токсичному зобі своєрідна (&bdquo;незадоволення вдихом&rdquo;) може виникати і при відсутності серцевої недостатності, пов&rsquo;язана з ослабленням серцевої діяльності, порушенням гемодинаміки і тканинного дихання. Артеріальний тиск при легкій формі нормальний, а при середній і тяжкій &ndash; підвищується, систолічний, а діастолічний знижується, внаслідок чого збільшується пульсовий тиск. Розміри серця розширені вліво, вислуховується систолічний шум. При легкій формі він м&rsquo;який, непостійний, далі він стає постійним, грубим. Тони звучні, нерідко І тон підсилений. При тяжких формах дифузного токсичного зоба часто виникає миготлива аритмія, яка може носити параксизмальний характер і розвивається серцева недостатність.</p>
				<p>Часто у хворих на дифузний токсичний зоб зустрічаються зміни з боку травного тракту. Хворі пред&rsquo;являють скарги на втрату апетиту, розлади при випорожненнях, напади болю в животі, блювання. У тяжких випадках страждає печінка, вона збільшується в розмірах, стає болючою, інколи виникає жовтяниця, порушується її функція. Нерідко у хворих порушується функція підшлункової залози.</p>
				<p><em>Тиреотоксичний криз</em> є найбільш тяжким, загрозливим для життя хворого ускладненням дифузного токсичного зоба. Причини: оперативні втручання на фоні недостатньо компенсованого тиреотоксикозу, лікування радіоактивним йодом, приєднання інфекцій, стресові ситуації, фізичні перевантаження. В патогенезі розвитку кризу основну роль відіграють надходження в кров великої кількості тиреоїдних гормонів, недостатня функція кори надниркових залоз, активність вищих відділів нервової і симпатоадреналової системи. Криз розвивається поступово протягом декількох днів, а інколи і годин. Хворі стають неспокійними, з&rsquo;являється нудота, безперервне блювання, пронос, профузне потовиділення. Виникає сильне нервове збудження, безсоння, явища гострого психозу. В подальшому розвивається різка м&rsquo;язова слабість, до повної адинамії і прострації, температура тіла значно підвищується до 40&deg;С і вище. Різка тахікардія (200 і більше за 1 хв), часто виникає пароксизмальна форма миготливої аритмії, екстрасистолія, гостра серцева недостатність, значно знижується артеріальний тиск. Шкіра гаряча на дотик, волога. Порушується функція нирок, знижується діурез аж до анурії. Надалі збудження змінюється ступором і втратою свідомості, розвитком клінічної картини коми. Летальність без лікування досягає 75%, а у людей похилого віку &ndash; до 100%.</p>
			</div>
		</div>
		<div class="focus">
			<div class="focus-title">Діагностика</div>
			<div class="focus-content">
				<p>При вираженій клінічній картині діагноз не викликає сумнівів. Для захворювання характерне підвищення базального рівня Т3 (трийодтиронін), Т4 (тироксин) і зниження тиреотропного гормона. Із неспецифічних біохімічних показників крові слід відмітити гіпохолестеринемію, гіперглікемію. З інструментальних методів діагностики використовують сцинтиграфію з ізотопом технецію, ультразвукову діагностику, комп’ютерну томографію.</p>
			</div>
		</div>
		<div class="focus">
			<div class="focus-title">ПЕРЕБІГ</div>
			<div class="focus-content">
				<p>Захворювання може мати легкий, середній і тяжкий перебіг, який залежить від вираженості клінічних симптомів та ефективності лікування.</p>
			</div>
		</div>
		<div class="focus">
			<div class="focus-title">ПРИНЦИПИ ЛІКУВАННЯ</div>
			<div class="focus-content">
				<ol>
				<li>При середній і тяжкій формах показано стаціонарне лікування, психічний спокій, повноцінний сон.</li>
				<li>Дієта повинна мати високу енергетичну цінність. Необхідно обмежити споживання збудливих харчових продуктів (кава, чай).</li>
				<li>Необхідно уникати інсоляції і використання великої кількості медикаментів (алергенів).</li>
				<li>Медикаментозна терапія:</li>
				<ol>
				<li>тиреостатичні препарати (тиреостатики &ndash; мерказоліл, карбімазол, метіазол, механізм дії їх полягає в пригніченні синтезу тиреоїдних гормонів);</li>
				<li>&beta;-блокатори (атенолол, анаприлін, метопролол);</li>
				<li>кортикостероїди (преднізолон);</li>
				<li>імунокорегуюча терапія (вілозен, ехінацея);</li>
				<li>анаболічні стероїди (неробол, ретаболіл);</li>
				<li>препарати калію;</li>
				<li>вітамінотерапію;</li>
				<li>нейролептики.</li>
				</ol>
				<li>Хірургічне лікування. Воно показане при тиреотоксикозі тяжкого ступеня, великій щитоподібній залозі, відсутності ефекту від консервативної терапії, в тому числі, при тиреотоксикозі у дітей і вагітних.</li>
				<li>Лікування радіоактивним йодом показане при відсутності ефекту від тривалої медикаментозної терапії, при рецидиві дифузного токсичного зоба після оперативного лікування, при значних змінах з боку серцево-судинної системи, протипоказаннях до призначення тиреостатиків. Даний метод лікування використовується досить рідко</li>
				</ol>
			</div>
		</div>
		<div class="focus">
			<div class="focus-title">ДОГЛЯД ЗА ХВОРИМИ</div>
			<div class="focus-content">
				<p>Хворі з дифузним токсичним зобом є дратівливими, запальними та метушливими, легко збуджуються, тому догляд повинен базуватися на спокійному, терплячому, однаковому ставленні до них, необхідно створити психічний спокій. Оскільки підвищена функція щитоподібної залози сприяє посиленню обміну речовин у хворих, в результаті чого маса тіла пацієнтів знижується, а тому необхідно регулярно (1 раз на тиждень) зважувати пацієнта і записувати його масу. За динамікою маси тіла можна робити висновки про тяжкість перебігу захворювання і ефективність лікування. Доцільними є вимірювання двічі на день температури тіла пацієнта, запису її у температурний листок, оскільки вона часто підвищується до субфібрильної.</p>
				<p>Посилення обміну речовин часто супроводжується відчуттям жару, пітливістю, пацієнти легко вдягаються, тому необхідно стежити за температурою повітря в кімнаті, де перебувають пацієнти: повітря має бути свіжим, його температура не повинна перевищувати + 20&deg;С (щоб не допускати перегрівання пацієнтів), але без протягів, які можуть стати причиною застудних захворювань; пацієнтів слід переодягати, при пітливості протирати шкіру, щоб була сухою.</p>
				<p>Частим проявом дифузного токсичного зоба є вип&rsquo;ячування очних яблук, що може призвести до патологічних змін рогівки і кон&rsquo;юнктиви, а це потребує регулярного промивання кон&rsquo;юнктивального мішка розчином фурациліну, закапування крапель для очей з антибіотиками і вітамінами, закладання мазей за повіки, використання затемнених окулярів (влітку і взимку при сонячній погоді й снігу).</p>
				<p>Внаслідок ураження серцево-судинної системи необхідно регулярно стежити за частотою пульсу, артеріальним тиском, давати хворому відповідні ліки. Дієта повинна бути збагачена білками і вітамінами, забороняються міцний чай, кава, шоколад, алкогольні напої. Хворим слід нагадувати, що їм забороняється перебувати на сонці, й стежити за виконанням цієї вимоги. Необхідно стежити за систематичним прийманням ліків пацієнтами, що сприятиме покращенню їхнього стану. Не можна забувати про таке серйозне ускладнення токсичного зоба, як тиреотоксичний криз, який характеризується різким психічним збудженням хворого, підвищенням температури тіла до 39-40&deg;С, прискоренням пульсу до 150-200 ударів за хвилину, болем у животі, нудотою, блюванням, проносом. У міру прогресування кризу хворі можуть непритомніти, у них розвивається серцево-судинна недостатність; при появі таких симптомів необхідно звернутись до лікаря.</p>
			</div>
		</div>
		<div class="focus">
			<div class="focus-title"></div>
			<div class="focus-content"></div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
