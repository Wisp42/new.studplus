<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Сироваткова хвороба', isMain=false, isList=false, isPage=true, backBtn='therapy')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Сироваткова хвороба &ndash; алергічне захворювання, яке зумовлене вве- денням сироваток чи препаратів із них і характеризується запальним по- шкодженням судин і сполучної тканини.</p>
				<p>Сироваткова хвороба нерідко супроводжує введення нативних анти- токсичних сироваток (наприклад, під час лікування дифтерії сироваткова хвороба спостерігається в 20-85% випадків). Після введення сироваток, очищених шляхом ферментативного гідролізу, частота сироваткової хво- роби знизилась до 1-10%. Смертність від сироваткової хвороби &ndash; 1 випадок на 50 000 введень сироватки. Причиною смерті є анафілактичний шок.</p>
			</div>
		</div>
		<div class="focus">
			<div class="focus-title">ЧИННИКИ</div>
			<div class="focus-content">
				<p>Гетерелогічні або гомологічні білкові препарати.</p>
				<p>Більшість сироваток виготовляють з крові гіперімунізованих коней. Білки цих сироваток і є антигенами, які зумовлюють сироваткову хворобу. Із засто- суванням різних способів очищення їх алергічні властивості значно знизились. При внутрішньовенному введенні сироваткова хвороба розвивається частіше.</p>
			</div>
		</div>
		<div class="focus">
			<div class="focus-title">КЛІНІКА</div>
			<div class="focus-content">
				<p>При первинному введенні сироватки розвитку гострої реакції передує інкубаційний період (7-10 діб). Далі у продромальному періоді спостері- гається гіперемія і гіперестезія шкіри, збільшення регіонарних лімфатичних вузлів, невеликі висипання навколо місця ін&rsquo;єкції. Температура піднімається до 39-40 оС, з&rsquo;являється висипання, яка супроводжується вираженим свер- біжем і має еритематозний, папульозний, зрідка геморагічний характер. Після появи висипки температура тіла знижується. Досить часто захворю- вання супроводжується поліартларгією, скутістю у суглобах. Найчастіше уражаються колінні, ліктьові, гомілковостопні і променезап&rsquo;ясткові сугло- би. У хворих виявляють регіонарний лімфаденіт, іноді збільшується селезін- ка. Хворі скаржаться на серцебиття, задишку, біль в ділянці серця, слабість. Об&rsquo;єктивно &ndash; артеріальний тиск знижений, тони серця ослаблені.</p>
				<p>При тяжкому перебігу захворювання в патологічний процес втягуються органи травлення (нудота, блювання, діарея), нирки (гломерулонефрит), легені (емфізема), печінка (гепатит). Ураження з боку нервової системи проявляються у вигляді невриту і поліневриту та дуже рідко &ndash; у вигляді менінгоенцефаліту.</p>
				<p>Діагностику сироваткової хвороби проводять на основі анамнезу, скарг, об&rsquo;єктивного обстеження та лабораторних даних. У крові в продромальний період спостерігаються незначний лейкоз, низька ШОЕ. На висоті захворювання &ndash; лейкопенія з відносним лімфоцитозом, значно збільшена ШОЕ, тром- боцитопенія, зниження рівня еозинофільних гранулоцитів, гемаглютинуючі антитіла до вказаної сироватки у високих титрах.</p>
			</div>
		</div>
		<div class="focus">
			<div class="focus-title">ОЦІНКА СТАНУ ХВОРОГО</div>
			<div class="focus-content">
				<p>Проводять на основі клінічних та лабораторних даних. Формулюють наявні та потенційні проблеми і розробляють план сестринського догляду залежно від переважання клінічних синдромів. Аналізують план лікарсь- ких призначень і виконують необхідні втручання.</p>
			</div>
		</div>
		<div class="focus">
			<div class="focus-title">Перебіг</div>
			<div class="focus-content">
				<p>При легкому та середньому ступенях захворювання гострий період триває 5-7 діб і зміни зворотні. При тяжкому перебігу процес триває 2-3 тижні. Хронічний рецидивуючий перебіг, як правило, зумовлений безперер- вним надходженням алергену в організм.</p>
			</div>
		</div>
		<div class="focus">
			<div class="focus-title">ПРОГНОЗ</div>
			<div class="focus-content">
				<p>Прогноз хвороби сприятливий. У людей з обтяженою алергічною спадковістю або тих, хто страждає на алергічні захворювання, може спостері- гатись хронічний перебіг.</p>
			</div>
		</div>
		<div class="focus">
			<div class="focus-title">ПРИНЦИПИ ЛІКУВАННЯ</div>
			<div class="focus-content">
				<ol>
				<li>При тяжкій формі захворювання лікування проводять як при шокові.</li>
				<li>При легкій формі призначають препарати кальцію, аскорутину, антигістамінних засобів.</li>
				<li>Для зменшення свербіжу рекомендують теплі ванни і обтирання 5% ментоловим спиртом, або розведеним столовим оцтом.</li>
				<li>При ураженні суглобів призначають нестероїдні протизапальні пре парати (вольтарен, ібупрофен).</li>
				<li>При ураженні серця і нервової системи &ndash; кортикостероїди.</li>
				<li>Симптоматична терапія за показаннями.</li>
				</ol>
			</div>
		</div>
		<div class="focus">
			<div class="focus-title">ПРОФІЛАКТИКА</div>
			<div class="focus-content">
				<p>Полягає у визначенні чутливості до антигенів перед введенням сиро- ватки. Для цього внутрішньошкірно вводять 0,1 мл сироватки в розведенні 1:100. Позитивна реакція свідчить про протипоказання до введення сиро- ватки. Профілактичне значення має введення сироватки за схемою Без- рєдка: спочатку 0,1-0,2 мл і тільки потім за відсутності місцевої і загальної реакції всю дозу.</p>
				<p>Профілактика включає такі загальні заходи: поліпшення якості сиро- ваток і людського &gamma;-глобуліну; застосування сироваток за суворими пока- заннями та максимальна заміна їх &gamma;-глобуліном людини; перед введенням сироватки проводити попереднє тестування; для запобігання перехресних реакцій людям, які перехворіли на сироваткову хворобу, не рекомендуєть- ся вживати кінське м&rsquo;ясо, кумис, мати контакт з тваринами, кров яких ви- користовувалась для виготовлення лікувальних сироваток. Важливе зна- чення для профілактики має чітко зібраний алергологічний анамнез.</p>
			</div>
		</div>
		<div class="focus">
			<div class="focus-title">ДОГЛЯД ЗА ХВОРИМИ ІЗ АЛЕРГІЧНИМИ ЗАХВОРЮВАННЯМИ</div>
			<div class="focus-content">
				<p>Особливості догляду за хворими на алергози як у стаціонарі, так і вдо- ма, перш за все, полягають у якнайретельнішому обмеженні контакту їх з алергенами. В приміщенні не рекомендується тримати багато рослин, особ- ливо тих, що цвітуть, м&rsquo;які меблі, акваріуми, килимові доріжки, тяжкі пор- тьєри, в яких скупчується пил, небажані подушки і перини з пір&rsquo;я, пуху. Краще користуватись ватними або поролоновими подушками, 2-3 рази на день здійснюють вологе прибирання палат. Провітрюють приміщення тільки за умови відсутності в повітрі пилку рослин.</p>
				<p>Слід пам&rsquo;ятати, що багато сильних запахів можуть викликати загост- рення у хворих на поліноз та атопічну бронхіальну астму. Тому медично- му персоналу відділення, де лікуються такі хворі, не тільки самим не мож- на користуватись парфумами, одеколоном, кремами, дезодорантами і ла- ками для волосся, але й стежити, щоб сусіди по палаті, відвідувачі, а вдома родичі хворого не застосовували ароматичних речовин. Медичний персо- нал перед початком роботи повинен приймати душ і вдягати робочий одяг.</p>
				<p>У домашніх умовах хворі з алергією вимагають особливо суворих гігієнічних умов: небажані тютюновий дим, кухонні запахи, квіти, одеколон, парфуми. Приміщення, де перебуває хворий, потрібно добре провітрювати, у кімнаті слід проводити вологе прибирання, часто міняти постільну білизну.</p>
				<p>Для хворих на полінози (гострі запальні зміни слизових оболонок &ndash; го- ловним чином дихальних шляхів та очей, які викликаються пилком рослин) важливим моментом у лікуванні є ізоляція їх під час цвітіння рослин. Пала- ту, де перебувають хворі, захищають від проникнення пилку рослин. Віконні рами заклеють папером, вікна і двері доцільно завішувати вологими про- стирадлами. Хворим в цей час рекомендують носити окуляри. Поза стаці- онаром у сонячні дні їм забороняють виходити на вулицю, де в повітрі є велика концентрація пилку.</p>
				<p>У харчування хворих не рекомендують вводити продукти, які можуть спричинити алергічні захворювання (яйця, шоколад, цитрусові, рибу, кра- би, горіхи, перець, гірчицю тощо). Гірчицю слід вилучити з буфету розда- вальні та приміщень для миття посуду відділень, де перебувають хворі з алергією. У загальній дієті хворих з алергічними недугами обмежують вуг- леводи, кухонну сіль і рідину з урахуванням індивідуальної непереноси- мості того чи іншого продукту.</p>
				<p>Догляд за хворими в стані анафілактичного шоку. Хворого необхідно тепло вкрити, обкласти грілками і постійно давати кисень. Після надання невідкладної допомоги хворий підлягає терміновій госпіталізації. Треба пам&rsquo;ятати, що транспортування хворого можливе тільки після зняття ос- новних проявів шоку і нормалізації артеріального тиску. Під час транс- портування у хворого може знову виникнути гіпотензія, різке збудження, тому всі необхідні препарати й інструменти повинні бути напоготові.</p>
				<p>Проби на чутливість до медикаментозних препаратів. З діагностичною метою застосовують внутрішньошкірне введення ліків (алергічні проби). Ін&rsquo;єкції зазвичай проводять на внутрішній поверхні передпліччя. Шкіру на місці ін&rsquo;єкції протирають спиртом, а потім ефіром. Шприц беруть у праву руку, фіксуючи пальцями циліндр, поршень і муфту голки, зріз якої повернутий догори. Лівою рукою шкіру в місці ін&rsquo;єкції дещо натягують, охопивши передпліччя з тильної поверхні його. Тонку голку з малим просвітом довжиною 2-3 см вколюють майже паралельно у товщу шкіри на невелику глибину (до зникнення про- світу зрізу її). Спрямовуючи голку паралельно поверхні шкіри, вводять 1-2 краплі рідини, при цьому в шкірі утворюються білуваті горбики у вигляді &ldquo;ли- монної шкірки&rdquo;. Поступово просуваючи голку і витискаючи зі шприца рідину краплинами, вводять необхідну її кількість. До місця ін&rsquo;єкції прикладають сте- рильну ватну кульку зі спиртом і швидко витягують голку.</p>
				<p>Протипоказання: захворювання шкіри, гострі інфекційні хвороби, за- гострення хронічних захворювань, алергічні стани, епілепсія.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
