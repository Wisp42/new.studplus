<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Хронічний панкреатит', isMain=false, isList=false, isPage=true, backBtn='therapy')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Хронічний панкреатит – хронічне запально-дистрофічне ураження підшлункової залози, що триває понад 6 місяців. Прогресування захворювання призводить до розвитку фіброзу органа і недостатності його функцій.</p>
			</div>
		</div>
		<div class="focus">
			<div class="focus-title">Патогенез</div>
			<div class="focus-content">
				<p>У механізмі розвитку хронічного панкреатиту на перший план виступає ураження проток підшлункової залози, в результаті згущення секрету, утворення білкових пробок та закупорення ними проток, відкладення солей кальцію. Розвиток панкреатичної гіпертензії при перешкоді пасажу панкреатичного соку чи патологічному рефлюксі вмісту дванадцятипалої кишки в жовчні та панкреатичні протоки призводить до передчасної внутрішньопротокової активації панкреатичних ферментів. Внаслідок окисного стресу пошкоджуються ацинозні клітини залози, підвищується активність лізосомальних ферментів, знижується активність каталаз. Спостерігається аутоліз підшлункової залози.</p>
			</div>
		</div>
		<div class="focus">
			<div class="focus-title">ЧИННИКИ</div>
			<div class="focus-content">
				<ul>
				<li>зловживання алкоголем;</li>
				<li>порушення дієти (вживання у великій кількості жирної, смаженої, м&rsquo;ясної їжі);</li>
				<li>наявність перешкоди в кінцевому відділі загальної жовчної протоки;</li>
				<li>хронічні захворювання дванадцятипалої кишки;</li>
				<li>хірургічні втручання на органах черевної порожнини;</li>
				<li>гострі кишкові інфекції;</li>
				<li>паразитарні ураження;</li>
				<li>вплив деяких медикаментів.</li>
				</ul>
			</div>
		</div>
		<div class="focus">
			<div class="focus-title">КЛІНІКА</div>
			<div class="focus-content">
				<p>Найбільш частим варіантом маніфестації захворювання є больовий напад &ndash; панкреатична колька</p>
				<p>Больовий синдром пов&rsquo;язаний із прийманням їжі, виникає та посилюється після їди. Це зумовлено стимулюючим впливом їжі на панкреатичну секрецію, посиленням кровонаповнення залози і розвитком набряку. Залежно від локалізації патологічного процесу в підшлунковій залозі, біль може виникати в правому підребер&rsquo;ї, де знаходиться головка підшлункової залози, лівій половині надчеревної ділянки та лівому підребер&rsquo;ї, де розташований хвіст підшлункової залози.</p>
				<p>При об&rsquo;єктивному обстеженні виявлено позитивний симптом Кача (гіперестезія шкіри у зоні іннервації VIII грудного хребця), локальну болючість при пальпації живота в &bdquo;панкреатичних точках&rdquo;:</p>
				<ul>
				<li>Патологічний процес у головці підшлункової залози супроводжується болем у зоні <em>Шофара-Ріве</em>, <em>точці Дежардена</em>, позитивним симптомом Захар&rsquo;їна (болючість у гіпогастрії справа).</li>
				<li><em>Точка Дежардена</em> розташована на лінії, умовно проведеній від пупка до правої пахвової ямки, на 5-7 см вправо від пупка.</li>
				<li><em>Зону Шофара-Ріве</em> визначають таким чином: від точки Дежардена проводять перпендикуляр до серединної лінії, в результаті чого утворюється умовний трикутник, який відповідає даній зоні.</li>
				<li>При ураженні тіла залози виникає болючість у <em>зоні Губергріца-Скульського</em>, хвоста &ndash; точках Губергріца та Мейо-Робсона.</li>
				<li><em>Точка Губергріца</em> та <em>зона Губергріца-Скульського</em> розташовані так само, як і точка Дежардена та зона Шофара-Ріве, тільки зліва.</li>
				<li><em>Точка Мейо-Робсона</em> знаходиться на умовній лінії, проведеній від пупка до середини лівої реберної дуги, приблизно на 5-7 см від пупка.</li>
				</ul>
				<p>Блювання є типовою ознакою тяжкого загострення хронічного панкреатиту. Характерна відсутність попередньої нудоти та відсутність полегшення стану хворого після блювання. Епігастральний дискомфорт характеризується відчуттям тяжкості, розпиранням в епігастрії, відчуттям стороннього тіла, яке ніби застряло у нижній частині стравоходу. Метеоризм, здуття живота досягає значної вираженості, має постійний характер.</p>
				<p>Характерним є також синдром порушеного всмоктування. Клінічно проявляється частою дефекацією (3-10 разів на добу) з поліфекалією, втратою маси тіла. Випорожнення мають неприємний запах та видимі краплі жиру після змивання унітаза.</p>
				<p>Порушення травлення при хронічному панкреатиті має переміжний характер &ndash; воно збільшується під час загострення та знижується в період ремісії. Непереносимість продуктів досить індивідуальна. У хворих виявляють сітофобію &ndash; страх приймати будь-яку їжу</p>
			</div>
		</div>
		<div class="focus">
			<div class="focus-title">ОСНОВНІ КЛІНІЧНІ СИНДРОМИ</div>
			<div class="focus-content">
				<ul>
				<li>больовий;</li>
				<li>диспепсичний;</li>
				<li>синдром зовнішньосекреторної недостатності;</li>
				<li>астеноневротичний синдром;</li>
				<li>синдром внутрішньосекреторної недостатності;</li>
				<li>синдром порушеного всмоктування (мальабсорбції)</li>
				</ul>
			</div>
		</div>
		<div class="focus">
			<div class="focus-title">Діагностика</div>
			<div class="focus-content">
				<p>При проведенні релаксаційної дуоденографії можна виявити такі ознаки хронічного панкреатиту: атонію дванадцятипалої кишки, збільшення розмірів цибулини дванадцятипалої кишки, наявність втиснення на внутрішньому її контурі та великій кривизні антрального відділу шлунка, розгорнутість петлі дванадцятипалої кишки.</p>
				<p>Комп&rsquo;ютерна томографія дозволяє виявити кальцифікати, оцінити розміри залози, структуру, наявність кіст, пухлин. За допомогою ендоскопічної ретроградної холецистохолангіопанкреатографії можна встановити дилатацію чи звуження головної панкреатичної протоки, сповільнення евакуації контрасту з проток залози.</p>
				<p>За допомогою ультразвукового дослідження підшлункової залози отримують уявлення про форму, розміри, особливості ехоструктури підшлункової залози, стан панкреатичної протоки, наявність кальцифікатів, кіст чи пухлин. До переваг ультразвукового дослідження відносять можливість провести дослідження в динаміці, оцінити вплив лікувальних заходів.</p>
			</div>
		</div>
		<div class="focus">
			<div class="focus-title">ПРИНЦИПИ ЛІКУВАННЯ</div>
			<div class="focus-content">
				<ol>
				<li>Найчастіше хворих лікують в хірургічних відділеннях.</li>
				<li>Дієта 5П, яка сприяє нормалізації функції підшлункової залози попереджає механічне та хімічне подразнення і включає часте харчування невеликими порціями з достатньою кількістю калорій, повна відмова від алкоголю.</li>
				<li>Медикаментозне лікування:&nbsp;</li>
				<ol>
				<li>ліквідація больового синдрому (М-холінолітики &ndash; атропін, платифілін, гастроцепін, бускопан; міотропні спазмолітики &ndash; папаверин, но-шпа; ненаркотичні аналгетики &ndash; метамізол, трамал, трамалодол; наркотичні аналгетики &ndash; промедол; новокаїн; нейролептаналгезія &ndash; фентаніл, дроперидол;)</li>
				<li>пригнічення секреції підшлункової залози (антациди &ndash; альмагель, фосфалюгель; Н2-блокатори &ndash; фамотидин, ранітидин, нізатидин, роксатидин; інгібітори протонової помпи &ndash; омепразол, лансопразол, пантопразол; соматостатин &ndash; сталамін; антиферментні препарати &ndash; трасилол, контрикал, гордокс, апротин, амінокапронова кислота; синтетичний енкефалін &ndash; даларгін);</li>
				<li>дезінтоксикаційна, регідратаційна терапія (5% розчин глюкози, розчин Рінгера, ізотонічний розчин натрію хлориду, реополіглюкін, диполь, трисоль, поліфер); - замісна ферментна терапія (панкреатин, креон, панцитрат, лікреаз; панзинорм, ораза, нігедаза, солізим, сумілаза, фестал, ензистал, дигестал, мезим-форте);</li>
				<li>ліквідація дуоденостазу, дискінетичних порушень жовчовідвідних, панкреатичних проток (домперидон &ndash; мотиліум; препульсид, цизаприд - координакс; еглоніл);</li>
				<li>стимуляція репаративних процесів (метилурацил, калію оротат, рибоксин, кобамід);</li>
				<li>антимікробна терапія (фуразолідон, нітроксолін, інтетрикс, ніфуроксазид);</li>
				<li>корекція (разом з ендокринологом) ендокринної функції підшлункової залози.&nbsp;</li>
				</ol>
				<li>Фізіотерапевтичні процедури в фазу затухання запального процесу (магнітотерапія, діадинамотерапія, електрофорез протизапальних та спазмолітичних середників, лазерне опромінення зони підшлункової залози черезшкірно).</li>
				<li>Санаторно-курортне лікування. Під час ремісії рекомендують лікування на курортах Закарпаття, Одеси, Моршина, Миргорода, Єсентуків, мінеральні води Поляни Квасової.</li>
				<li>Неефективність терапевтичного лікування (структури головної панкреатичної протоки, камінь, що обтурує протоку, рубцеве ураження великого дуоденального соска, панкреатичні кісти, псевдокісти, абсцеси, органічний дуоденостаз у поєднанні з функціональними порушеннями дуоденальної прохідності) є показанням до хірургічних втручань.</li>
				</ol>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
