<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Мегалобластичні анемії', isMain=false, isList=false, isPage=true, backBtn='therapy')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Мегалобластичні анемії об&rsquo;єднують групу набутих та спадкових анемій, характерною ознакою яких є наявність мегалобластів у кістково- му мозку,. виникнення яких зумовлене порушенням синтезу нуклеїнових кислот внаслідок дефіциту вітаміну В12 і/або фолієвої кислоти.</p>
				<p>Частіше це захворювання спостерігається у осіб літнього віку. Цю анемію ще називають перніціозною, тобто злоякісною, вкрай небезпечною. У 1925 році Майнот та Мерфі виявили терапевтичний ефект сирої печінки, хвороба перестала бути невиліковною.</p>
				<p>В нормі запаси вітаміну В12 в організмі дорослої людини становлять 3,5-11,0 мг. У хворих з ознаками дефіциту вітаміну В12 вони знижені до 0,5 мг. Печінка &ndash; основний орган депонування ціанкобаламіну. Втрата вітаміну з се- чею та калом на добу становить 2-5 мг, добова потреба у вітаміні &ndash; 3-7 мг, із їжі всмоктується тільки частина ціанокоболаміну.</p>
			</div>
		</div>
		<div class="focus">
			<div class="focus-title">Етіологія</div>
			<div class="focus-content">
				<p><strong>ЧИННИКИ</strong>:</p>
				<p>порушення загального всмоктування вітаміну В12;</p>
				<p><strong>СПРИЯЮЧІ ЧИННИКИ:</strong></p>
				<ul>
				<li>ураження кишково-шлункового тракту (неспецифічний виразковий коліт, дивертикульоз, резекція порожньої кишки);</li>
				<li>спадкове чи набуте зниження секреції внутрішнього гастрального фактора Кастла (при атрофічному гастриті, після резекцій шлунка); - гельмінтоз;</li>
				<li>автоімунний (наявність у крові автоантитіл до внутрішнього фактора); - аліментарний (дефіцит вітаміну В12 у їжі).</li>
				</ul>
			</div>
		</div>
		<div class="focus">
			<div class="focus-title">КЛІНІКА</div>
			<div class="focus-content">
				<p>Хвороба починається непомітно, маніфестує ознаками анемічного синдрому. Патогномонічними є зміни з боку нервової системи, до яких приєднуєть- ся ураження шлунково-кишкового тракту, яке виникає на тлі тяжкої атрофії слизової оболонки шлунка з вираженою секреторною недостатністю.</p>
				<p>При огляді пацієнта шкіра його бліда з жовтушним, лимонно-жовтим відтінком. Нерідко на шкірі з&rsquo;являється дифузна чи крапкова пігментація. Склери в субіктеричні. Язик дуже болючий, на кінчику та по краях яскраво- червоні ділянки запалення. Печінка дещо збільшена. Селезінка збільшена практично в усіх хворих. При аускультації тони серця приглушені, мож- ливі екстрасистоли, систолічний шум над верхівкою серця та над легене- вою артерією, шум &ldquo;дзиґи&rdquo; над яремними венами.</p>
			</div>
		</div>
		<div class="focus">
			<div class="focus-title">ОСНОВНІ КЛІНІЧНІ СИНДРОМИ</div>
			<div class="focus-content">
				<ul>
				<li>анемічний;</li>
				<li>ураження нервової системи (спостерігається у всіх хворих, тяжкі ушкодження у 1/3 пацієнтів, проявляються відчуттям повзання &bdquo;мурашок&rdquo;, затерплістю, пощипуванням або кольками у кінцівках, особливо у кінчи- ках пальців, відчуття холоду чи напруги, прострілюючий біль в кінцівках; у розгорнутій стадії захворювання &ndash; хода хитка, атаксична; рідко пору- шення смаку, нюхові галюцинації, атонія сечового міхура);</li>
				<li>астеновегетативний;</li>
				<li>ураження кишково-шлункового тракту (гентерівський глосит &ndash; яск- раво-червоний, блискучий, гладкий, ніби лакований, болючий язик; шлун- кова та кишкова диспепсія; схуднення).</li>
				</ul>
				<p>В загальному аналізі крові кольоровий показник підвищений (1,2-1,4), макроцитоз еритроцитів (мегалоцити &ndash; еритроцити діаметром понад 12 мкм), анізохромія, тільця Жоллі (дрібні круглі фіолетово-червоні включення в еритроциті), кільця Кебота (залишки ядерної оболонки), при тривалому перебігу &ndash; анізоцитоз з наявністю пойкілоцитів. Остаточний діагноз мега- лобластичної анемії виявляють при дослідженні кісткового мозку, у ньому з&rsquo;являються мегалобласти (клітини великих розмірів з наявністю ядер). При біохімічному дослідженні виявляють підвищення рівня непрямого білірубі- ну, збільшення концентрації заліза в сироватці крові, зниження рівня ціано- коболаміну.</p>
			</div>
		</div>
		<div class="focus">
			<div class="focus-title">ОЦІНКА СТАНУ ХВОРОГО</div>
			<div class="focus-content">
				<p>Проводять на основі клінічних та лабораторних даних. Формулюють наявні та потенційні проблеми і розробляють план сестринського догляду залежно від переважання клінічних синдромів. Аналізують план лікарсь- ких призначень і виконують необхідні втручання.</p>
			</div>
		</div>
		<div class="focus">
			<div class="focus-title">ПРИНЦИПИ ЛІКУВАННЯ</div>
			<div class="focus-content">
				<ol>
				<li>Дієта багата вітаміном В12 (м&rsquo;ясо, печінка, нирки, сир, молоко).</li>
				<li>Медикаментозна терапія (ціанокоболамін &ndash; для підшкірного, внутрішньом&rsquo;язового чи внутрішньовенного введення; курс не менше 2 місяців; пероральне призначення вітаміну В12 використовують у разі непереноси- мості парентерального введення &ndash; камполон, антианемін).</li>
				<li>Якщо причину дефіциту вітаміну усунено і наступила нормалізація складу периферичної крові, кістково-мозкового кровотворення і встанов- лено відсутність клінічних симптомів захворювання, необхідності в подаль- шому лікуванні немає. Якщо порушення всмоктування залишається, необ- хідна постійна підтримуюча терапія &ndash; профілактичне введення вітаміну В12 2-3 рази на місяць.</li>
				</ol>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
