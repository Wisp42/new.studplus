<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Основні види невідкладної допомоги в разі гострих інтоксикацій', isMain=false, isList=false, isPage=true, backBtn='therapy')">
	<div class="container">
		<div class="focus">
			<div class="focus-title">Інтоксикація ртуттю</div>
			<div class="focus-content">
				<p>Потенціальна небезпека отруєнь ртуттю виникає при її добуванні на рудниках, виплавленні її із руд, електростанціях, при виготовленні радіо- вакуумних апаратів, рентгенівських трубок, ртутних насосів. В організм ртуть проникає в основному через органи дихання, або через шлунково- кишковий тракт (через забруднені руки). Однак попадання металевої ртуті через травний тракт нешкідливе тому, що вона повністю виділяється з організму із випорожненнями. Відомі випадки ртутної інтоксикації, які ви- никли в результаті втирання ртутної мазі в шкіру.</p>
				<p>Виділяється ртуть з сечею, фекаліями, потом, слиною і молоком ма- терів, що годують груддю. Визначення рівня ртуті в сечі має велике прак- тичне значення. Проте слід враховувати, що кількість ртуті в сечі не відпо- відає тяжкості інтоксикації, а залежить переважно від концентрації її у повітрі, яке вдихається.</p>
				<p>Попадаючи в організм, ртуть з&rsquo;єднується з білками і циркулює в крові у вигляді альбумінатів, які блокують сульфгідрильні групи білкових спо- лук, що призводить до глибоких порушень функції центральної нервової системи; патологічний процес відбувається фазно і характеризується ком- плексом нейрорегуляторних і нейрогуморальних змін.</p>
				<p>Розпізнають гострі і хронічні форми інтоксикації металічною ртуттю. Гострі отруєння зустрічаються досить рідко, вони можливі при вибухах ртуті при аваріях, які супроводжуються великими виділеннями ртуті в по- вітря. При цьому раптово появляється слабкість, адинамія, головний біль, нудота, блювання, відчуття металічного присмаку у роті, слинотеча, біль в животі, іноді криваві проноси. Типовими симптомами є виразковий сто- матит і гінгівіт, який виникає до кінця першої або на початку другої доби інтоксикації. Надалі спостерігається поліурія, яка переходить в анурію. Наслідком гострої інтоксикації можуть бути хронічні ураження нирок, хро- нічний коліт, ураження печінки, а також стійка астенія. Після своєчасно проведеного лікування можливе повне видужання.</p>
				<p>У хворих, які мають довготривалий контакт з ртуттю, виникає хроніч- на інтоксикація. Спочатку у хворих розвивається симптомокомплекс &bdquo;ртут- ної неврастенії&rdquo;. Хворі скаржаться на підвищену втомлюваність, дратівливість, плаксивість, порушення сну, деяке зниження пам&rsquo;яті, стійкий голов- ний біль. Поступово наростають симптоми емоційної лабільності: безпри- чинний сміх, сором&rsquo;язливість. Хворий стає розсіяний, йому тяжко виконува- ти роботу у присутності інших. Характерним симптомом ртутної інтокси- кації є тремор пальців витягнутих рук, який має постійний характер.</p>
				<p>Синдром &bdquo;ртутної неврастенії&rdquo; супроводжується підвищеною збудли- вістю вегетативної нервової системи, найперше симпатичної. Це проявляєть- ся лабільністю пульсу, схильністю до тахікардії, артеріальної гіпертензії, появою яскраво-червоного стійкого дермографізму, еритемних плям на грудях і шиї, при хвилюванні, підвищеною пітливістю. Вегетативні пору- шення поєднуються з ураженням ендокринних залоз (щитоподібної, стате- вих). Досить часто у хворих уражаються ясна, вони стають розпушеними, кровоточивими, надалі розвивається гінгівіт і стоматит. З трофічних пору- шень найчастіше зустрічається випадання волосся і ламкість нігтів. Зміни внутрішніх органів не специфічні.</p>
				<p>Залежно від ступеня вираженості патологічного процесу в клінічному перебігу хронічної ртутної інтоксикації розпізнають три стадії: початкову (функціональну), помірно виражених змін і виражену.</p>
				<p>Початкова стадія або стадія &bdquo;ртутної неврастенії&rdquo; характеризується малосимптомністю і швидким зворотним розвитком процесу. Стадія по- мірно виражених змін характеризується появою всіх основних клінічних синдромів. Третя стадія характеризується розвитком токсичної енцефало- патії. У хворих з&rsquo;являється стійкий головний біль без чіткої локалізації, без- соння, порушення ходи, слабкість в ногах, стан постійного страху, деп- ресії, зниження пам&rsquo;яті та інтелекту, можливі галюцинації, тремор пальців супроводжується хореєподібним посмикуванням окремих груп м&rsquo;язів, іноді розвивається шизофреноподібний синдром. Токсичні енцефалопатії тяжко піддаються навіть активному тривалому лікуванню.</p>
				<p>Для встановлення діагнозу важливе значення має добре зібраний про- фесійний анамнез, санітарно-гігієнічна характеристика умов праці. Підтвер- дженням діагнозу є визначення ртуті в сечі і випорожненні.</p>
				<p>В лікуванні найбільш ефективними є використання антидотів: унітіо- лу, сукцимеру, натрію тіосульфату. Найбільш ефективним серед них є унітіол, його вводять внутрішньом&rsquo;язово по 5-10 мл. В першу добу роблять 2-4 ін&rsquo;єкції, а в наступні 6-7 діб &ndash; по 1 ін&rsquo;єкції щоденно. В комплекс ліку- вальних заходів включають препарати, які сприяють покращенню і мета- болізму та кровопостачання мозку (аміналон, пірацетам, стугерон), віта- мінотерапія, транквілізатори (триоксазин, мепротан), снотворні (фенобар- бітал, барбаміл). Рекомендуються фізіотерапевтичні процедури: сіркововодневі, хвойні і морські ванни; ультрафіолетове опромінення; ліку- вальна фізкультура; психотерапія. Велике значення має санація ротової порожнини. При гінгівітах та стоматитах призначають полоскання рота таніном, калію перманганатом. Показано санаторно-курортне лікування. Один раз на рік працівники, які працюють в умовах можливого впливу ртуті і її сполук, проходять медичний огляд.</p>
			</div>
		</div>
		<div class="focus">
			<div class="focus-title">Інтоксикація свинцем</div>
			<div class="focus-content">
				<p>Інтоксикація свинцем відбувається в основному у виробничих умовах, проте зустрічаються випадки інтоксикації свинцем у побуті при вживанні харчових продуктів, які довгий час зберігались в керамічному посуді по- критому з середини свинцевою глазур&rsquo;ю. Свинець проникає в організм че- рез дихальні шляхи, шлунково-кишковий тракт і частково через шкірні покриви. У виробничих умовах найчастіше свинець надходить в організм у вигляді пилу, аерозолю і парів. В побутових умовах отруєння відбувається через шлунково-кишковий тракт.</p>
				<p>Свинець відноситься до отрут, які мають кумулятивні властивості. Найчастіше свинець відкладається в трабекулах кісток, крім того, він де- понується в м&rsquo;язах, печінці, нирках, невелику кількість його знаходять в селезінці, головному мозку, міокарді і лімфатичних вузлах. З депо свинець виділяється повільно, іноді протягом декількох років після припинення кон- такту з ним. Свинець виводиться з організму переважно через кишечник і нирки. Найбільша кількість його виділяється з потом, слиною, в період лак- тації &ndash; з молоком.</p>
				<p>Свинець є отрутою, яка має політропну дію. Свинець пригнічує ак- тивність ферментів, які беруть участь в біосинтезі гема. Таким чином він діє безпосередньо на еритроцит, порушуючи морфофункціональні струк- тури еритробластів і зрілих форм, внаслідок чого тривалість їх життя ско- рочується, а загибель прискорюється. У відповідь на це відбувається акти- вація еритропоезу, яка проявляється ретикулоцитозом і збільшенням кількості еритроцитів з базофільною зернистістю. Одночасно уражається нервова система, шлунково-кишковий тракт, печінка.</p>
				<p>Залежно від тяжкості захворювання в клінічній картині хронічної свин- цевої інтоксикації можуть переважати синдроми ураження крові, нервової системи, шлунково-кишкового тракту, печінки.</p>
				<p>Найбільш ранніми ознаками інтоксикації є порушення крові і нервової системи. До гематологічних ознак свинцевої інтоксикації відносять ретику- лоцитоз, поява в периферійній крові еритроцитів з базальною зернистістю і анемії. Ураження нервової системи в основному перебігають з астенічним синдромом, поліневропатією і енцефалопатією. Астенічний синдром прояв- ляється швидкою втомлюваністю, загальною слабістю, підвищеною дратів- ливістю, головним болем, запамороченням, зниженням пам&rsquo;яті і працездат- ності. Іноді турбує біль в кінцівках. Знижується чутливість нюхового, сма- кового, шкірного і зорового аналізаторів. Відмічається брадикардія, сповільнений дермографізм, іноді приєднується тремтіння пальців витягну- тих рук, язика, повік.</p>
				<p>Поліневротичний синдром може проявлятися наступними формами: чут- ливими, руховими та змішаними. Чутлива форма характеризується несильним болем і відчуттям слабості в руках і ногах. Об&rsquo;єктивно відмічається гіпотрофія м&rsquo;язів кінцівок, болючість при пальпації вздовж нервових сто- вбурів, гіперестезія дистальних відділів кінцівок, з одночасним їх ціанозом і зниженням шкірної температури, ослабленням пульсації периферичних су- дин. Можуть виникати судоми гомілкових м&rsquo;язів. Рухова форма свинцевого поліневриту супроводжується розвитком парезів та паралічів. Найчастіше уражається група розгиначів кистей і пальців рук, значно рідше &ndash; група зги- начів. Ранніми ознаками цієї форми є ослаблення сили в згиначах кисті і по- ниження їх збудливості. Пізніше розвивається так звана висяча кисть, з ча- сом приєднується атрофія м&rsquo;язів.</p>
				<p>Енцефалопатія відноситься до найбільш тяжких синдромів свинцевої інтоксикації. Клінічними ознаками енцефалопатії є асиметрія іннервації черепних нервів, анізокорія, інтенційний тремор рук, посмикування в окре- мих м&rsquo;язових групах, гіперкінези, геміпарези, атаксія, ністагм, дизартрія. Можуть спостерігатися мозкові розлади у вигляді судинних кризів.</p>
				<p>В клінічній картині свинцевої інтоксикації можуть спостерігатися зміни з боку органів травлення: свинцева кайма &ndash; лілово-сіра смужка по краю ясен. Досить часто люди, які контактують зі свинцем, мають скарги на відчуття металічного присмаку в роті, печію, нудоту, поганий апетит, пе- ріодичний переймоподібний біль в животі, нестійкі випорожнення: часті за- пори, які змінюються поносами. Найбільш тяжким синдромом ураження шлунково-кишкового тракту є свинцева колька, яка супроводжується ар- теріальною гіпертензією.</p>
				<p>Розпізнають початкову, легку і виражену форму інтоксикації.</p>
				<p>Діагноз свинцевої інтоксикації встановлюють на основі ретельно зібра- ного професійного анамнезу, даних об&rsquo;єктивного обстеження, результатів лабораторних досліджень (ретикулоцитоз, збільшення числа еритроцитів з базофільною зернистістю, зниження вмісту гемоглобіну, підвищеної екск- реції з сечею &delta;-амінолевулинової кислоти і копропорфірину в креатиніні).</p>
				<p>Основним лікувальним, а також профілактичним заходом є припинен- ня контакту зі свинцем і виведення його з організму. Найбільш ефективни- ми засобоми, що сприяють виведенню свинцю є комплексони: тетацин- кальцій і пентацин. Тетацин-кальцій вводять внутрішньовенно струминно повільно, по 20 мл. Пентацин є більш ефективним препаратом, його вво- дять внутрішньовенно струминно повільно по 20 мл. Широко використо- вується D-пеніциламін. Лікування поєднують з вітамінотерапією, транкві- лізаторами. З фізіотерапевтичних процедур рекомендують хвойні ванни, чотирикамерні ванни з сіркою, масаж. Рекомендують курортне лікування.</p>
				<p>Всі працівники, які працюють в умовах можливого контакту з свин- цем та його сполуками, один раз на рік повинні проходити медичні огляди. З метою профілактики таким працівникам рекомендують призначати пек- тини, які містяться в плодах і коренеплодах (яблуках тощо). Працівникам рекомендують щоденно приймати вітамін С протягом 1 місяця не рідше ніж 2 рази на рік.</p>
			</div>
		</div>
		<div class="focus">
			<div class="focus-title">Інтоксикація пестицидами</div>
			<div class="focus-content">
				<p>Широка хімізація сільського господарства передбачає постійне збільшен- ня засобів боротьби з шкідниками і хворобами сільськогосподарських куль- тур. Разом з тим, використання отрутохімікатів (пестицидів) в сільськогос- подарських роботах як хімічних засобів захисту рослин постійно збільшує число осіб, які контактують з ними. Цей контакт відбувається при транс- портуванні, зберіганні, і видачі засобів протравлення насіння, обприскуванні рослин. При виконанні вказаних робіт можуть виникати умови для попадан- ня в організм робітників токсичних сполук в кількостях, які здатні виклика- ти інтоксикацію. За характером призначення пестициди поділяють на такі основні групи: акарициди &ndash; для боротьби з рослинними кліщами, бактерици- ди &ndash; для знищення бактерій, гербіциди &ndash; для боротьби з бур&rsquo;янами, зооциди &ndash; для боротьби з гризунами, інсектициди &ndash; для знищення комах.</p>
				<p>Всі пестициди за характером діючої речовини можна розділити на такі основні групи: хлорорганічні, фосфорорганічні, ртутьорганічні, миш&rsquo;я- ковмісні, похідні карбамінової кислоти (карбамати), нітрофенольні.</p>
			</div>
		</div>
		<div class="focus">
			<div class="focus-title">Інтоксикації хлорорганічними сполуками</div>
			<div class="focus-content">
				<p>Хлорорганічні сполуки використовуються в сільському господарстві для знищення шкідників плодових дерев, зернових, овочевих і польових культур. Використовуються у вигляді аерозолів, дустів, емульсій і розчинів.</p>
				<p>Для інтоксикації хлорорганічними сполуками, які надходять в організм в основному через дихальні шляхи, найбільш характерним є ураження сли- зових оболонок очей і глотки, риніт, носові кровотечі, кашель. При попа- данні пестицидів цієї групи в організм через шлунково-кишковий тракт у робітників з&rsquo;являється нудота, блювання, біль в животі, понос. При забруд- ненні шкірних покривів спостерігаються дерматити, екземи, частіше алер- гічного характеру. При гострих інтоксикаціях швидко розвиваються симп- томи ураження центральної нервової системи. Хронічна інтоксикація може ускладнюватись розвитком легенево-серцевої недостатності, бронхоекта- тичної хвороби і бронхіальної астми.</p>
				<p>При гострій інтоксикації потерпілого необхідно винести із забрудненої зони, очистити шкірні покриви і промити слизові оболонки 2% розчином натрію гідрокарбонату, чи ізотонічним розчином натрію хлориду. При под- разненні слизової оболонки носа (риніт, чхання) закапують в ніс 2-3-про- центний розчин ефедрину. При подразненні трахеї, бронхів (стійкий кашель) хворим дають тепле молоко, добавляючи в нього 2% розчин натрію гідро- карбонату (1/4 чайної ложки на 1 склянку) чи наполовину з лужною міне- ральною водою, гірчичники на груди, всередину &ndash; кодеїн. Рекомендують інгаляції кисню. При збудженні використовують барбітурати (обережно!). Препарати морфію протипоказані. Хворі перебувають під диспансерним спостереженням, вони повинні довготривало дотримуватись дієти, багатої на ліпотропні речовини, солями кальцію, вітамінами, їм також рекоменду- ють санаторно-курортне лікування.</p>
			</div>
		</div>
		<div class="focus">
			<div class="focus-title">Інтоксикації фосфорорганічними сполуками</div>
			<div class="focus-content">
				<p>Фосфорорганічні сполуки використовуються як пестициди для знищен- ня шкідників бавовни, зернових культур, плодових дерев, декоративних куль- тур, трав. Деякі з них використовуються для знищення мух, комарів, пара- зитів. В організм отрути попадають в основному через органи дихання, трав- ний тракт і шкірні покриви. Фосфорорганічні пестициди відрізняються відносно малою стійкістю. Більшість із них руйнується у ґрунті чи воді про- тягом місяця. Вони дещо менше (порівняно з хлорорганічними) забрудню- ють харчові продукти. Характерною особливістю фосфорорганічних спо- лук є те, що вони проникають в організм через непошкоджену шкіру, не вик- ликаючи при цьому місцевих змін. Ця особливість несе велику небезпеку для працівників, оскільки може непомітно призвести до гострого отруєння.</p>
				<p>Механізм отруєння полягає в пригніченні ферментів, які відносяться до естераз, зокрема холін естерази, яка руйнує ацетилхолін. Це зумовлює порушення передачі нервового збудження до клітин робочого органа. Роз- пізнають гострі і хронічні інтоксикації. Гострі інтоксикації характеризу- ються збудливістю, слинотечею, сльозотечею, нудотою, блюванням, бо- лем в животі, проносом і порушенням зору. При об&rsquo;єктивному обстеженні виявляють, що хворий збуджений, одночасно спостерігається адинамія, яка супроводжується гіперсалівацією, гіпергідрозом. Мова, як правило, сповіль- нена, зіниці звужені, спостерігається фібриляція м&rsquo;язів язика і повік, нере- гулярні поштовхоподібні рухи очних яблук, нерідко тахікардія, артеріаль- на гіпертензія. Часто наростають явища серцевої слабкості. Інколи спос- терігаються генералізація фібриляцій, сильна м&rsquo;язова слабкість, коматозний стан, судоми і безперервне блювання. Блювотні маси рідкі, із запахом. Три- валість гострих отруєнь 1-15 годин. У випадку надання своєчасної допомо- ги спостерігається одужання.</p>
				<p>Клінічна картина інтоксикації залежить від шляху попадання отрути в організм. Так при надходженні фосфорорганічних сполук через шлунково- кишковий тракт переважають ознаки диспепсії, при проникненні через шкіру &ndash; місцеві фібриляції, при інгаляційному надходженні &ndash; розлади нервової системи, до якої приєднуються зміни серцево-судинної системи.</p>
				<p>В клінічній картині тяжкої інтоксикації розпізнають три стадії: стадію збудження, судомну і паралітичну. Перша стадія характеризується силь- ним слино- і потовиділенням, збудженням, нудотою, блюванням, болем в животі, порушенням зору, сльозотечею. Можуть приєднуватись запаморо- чення, страх, тривога. Надалі на тлі різкої астенізації і симптомів серцевої слабості з&rsquo;являються напади клонікотонічних судом. Судомна стадія ха- рактеризується порушенням центральної нервової і серцево-судинної сис- тем, змінами печінки і нирок, потьмаренням свідомості. Паралітична ста- дія проявляється різким погіршенням загального стану, розвитком коми, появою неправильного дихання за типом Чейна-Стокса. Несподівано різко понижується артеріальний тиск, зіниці звужені. Розвивається парез всієї поперечносмугастої мускулатури, яка супроводжується зменшенням м&rsquo;я- зового тонусу і зникненням рефлексів. Може виникнути колапс; іноді спос- терігається самовільне виділення сечі і калу. Майже завжди розвивається набряк легень.</p>
				<p>Хронічна інтоксикація фосфорорганічними сполуками супроводжується розвитком астеновегетативного синдрому, який характеризується голов- ним болем, запамороченням, відчуттями тяжкості в голові, відчуттям стис- нення у скронях, зниженням пам&rsquo;яті, порушенням формули сну, зниженням апетиту; іноді може розвиватися дезорієнтація, порушення свідомості, су- динні розлади, зміни емоційної сфери. Об&rsquo;єктивно у хворих виявляють чер- воний стійкий дермографізм, брадикардію, артеріальну гіпотонію, дещо збільшену печінку. В периферійній крові виявляють еритроцитоз, лейкоци- тоз, зниження ШОЕ.</p>
				<p>При гострому отруєнні хворого найперше необхідно вивести із забруд- неної зони. Шкірні покриви промивають з милом, обробляють їх 2% розчи- ном натрію гідрокарбонату, чи 5-10% розчином аміаку, 2-5% розчином хло- раміну Б. При попаданні отрути в очі їх необхідно негайно промити стру- менем чистої води і закапати 30% розчином сульфацил-натрію (альбуцид).</p>
				<p>Антидотна терапія передбачає використання холінолітиків, до яких відноситься атропін. При легкому отруєнні підшкірно чи внутрішньом&rsquo;язо- во вводять 1-2 мл 0,1% розчину атропіну сульфату, при отруєннях середньо- го чи тяжкого ступеня &ndash; 3-5 мл 0,1 розчину внутрішньом&rsquo;язово чи внутріш- ньовенно. Можна також використовувати дипіроксим. Одночасно прово- дять симптоматичну терапію.</p>
			</div>
		</div>
		<div class="focus">
			<div class="focus-title">Інтоксикації ртутьорганічними сполуками</div>
			<div class="focus-content">
				<p>Ртутьорганічні пестициди найчастіше використовують для протравлен- ня насіння. Найчастіше використовують дусти, порошки і розчини. Основ- ними шляхами потрапляння ртутьорганічних пестицидів в організм є верхні дихальні шляхи, шлунково-кишковий тракт, шкіра. Отрути повільно виво- дяться з сечею, рідше через шлунково-кишковий тракт. Попадаючи в організм різними шляхами, вони швидко всмоктуються в кров і проникають в різні тканини і кров, здійснюючи загально-токсичний вплив. Вони депонуються в різних органах: печінці, нирках, головному мозку.</p>
				<p>Гостра інтоксикація найперше проявляється відчуттям металічного смаку у роті, головним болем, нудотою, блюванням, досить часто поно- сом зі слиззю, іноді з кров&rsquo;ю, сильною спрагою, відчуттям печії у роті, на- бряканням і кровоточивістю ясен, різкою слабістю. Гостре отруєння роз- вивається на тлі астеновегетативного синдрому і супроводжується пору- шенням серцево-судинної системи у вигляді гіпотонії, іноді раптово виникає втрата свідомості. Пізніше розвиваються симптоми своєрідної токсичної енцефалопатії з переважним ураженням мозочка і стовбурової частини го- ловного мозку. У сечі таких хворих може виявлятися ртуть.</p>
				<p>Хронічна інтоксикація може розвиватись порівняно швидко або через декілька тижнів чи місяців. Клінічна симптоматика отруєння проявляється поступово і є своєрідною. На початку інтоксикації спостерігається пору- шення з боку центральної нервової системи у вигляді астеновегетативного синдрому, при цьому спостерігається головний біль, запаморочення, підви- щена втомлюваність, порушення сну, послаблення пам&rsquo;яті, підвищена дра- тівливість. Об&rsquo;єктивно виявляється стійкий червоний дермографізм, гіпер- гідроз, актоціаноз, підвищення сухожильних рефлексів, легке тремтіння пальців рук, при більш виражених формах хворих турбує безпричинна туга, незрозумілий страх, порушення терморегуляції, спрага, поліурія. У деяких хворих виникають алергічні дерматити. З боку серцево-судинної системи характерними змінами є аритмії і гіпотонії. Ураження травної системи про- являються диспепсичними розладами. Можуть виявлятись ознаки уражен- ня нирок (альбумінурія, мікрогематурія, піурія). Діагностичним тестом є виявлення в сечі ртуті.</p>
				<p>Вибір методу лікування залежить від форми, характеру і ступеня тяж- кості інтоксикації. Незалежно від шляху надходження токсинів в організм рекомендується промивання шкірних покривів теплою водою чи спиртово- лужним розчином. Якщо токсини попали в шлунок, необхідно промити його водою і антидотом Стрижевського (100 мл на 2-4 л води). До антидотів, які використовуються при ртутьорганічних отруєннях належить унітіол, дію якого підсилюють тіосульфат натрію і кальцію хлорид. При тяжких отруєннях використовують гемодіаліз, одночасно проводять симптома- тичну терапію. Хворим рекомендують дієту, багату солями калію, а та- кож фізіотерапевтичні процедури (хвойні ванни, гальванічний комірець, діа- термія печінки).</p>
			</div>
		</div>
		<div class="focus">
			<div class="focus-title">Інтоксикації миш’яковмісними сполуками</div>
			<div class="focus-content">
				<p>Миш&rsquo;яковмісні пестициди використовуються в сільському господарстві для боротьби з грибковими захворюваннями рослин і гризунами. Вони по- падають в організм через органи дихання і травлення, депонуються в печінці, нирках, кістках, нігтях, волоссі. Виділяються дуже повільно через нирки, кишечник, шкіру, частково з жовчю, в жінок в період лактації з молоком. Попадаючи в організм, миш&rsquo;яковмісні сполуки порушують обмінні проце- си, уражають нервову і травну системи, органи кровотворення, здійсню- ють виражену подразнюючу дію на шкіру та слизові. Гостра інтоксикація розвивається швидко і залежить від кількості отрути і шляху надходження в організм, тому розпізнають основні три форми: катаральну (отрута по- трапляє на слизові оболонки очей і органів дихання), шлунково-кишкову, паралітичну (при попаданні в організм великих доз сполук миш&rsquo;яку).</p>
				<p>Хронічна інтоксикація відрізняється поєднанням симптомів ураження травної, нервової систем і шкіри.</p>
				<p>При гострій інтоксикації як антидот використовують унітіол. Надалі показана симптоматична терапія. Серед фізіотерапевтичних процедур ре- комендують сірководневі ванни, електрофорез новокаїну, лікувальну фізкультуру. Профілактика професійних отруєнь пестицидами</p>
				<p>Головним завданням медичної сестри є проведення бесід з працівника- ми з приводу дотримання повної безпеки у роботі з отруйними речовинами. Попередження забруднення продуктів харчування водойм і атмосферного повітря. Особливу увагу слід звернути на контроль з використанням за- собів індивідуального захисту і дотриманням правил особистої гігієни. До роботи з отрутохімікатами не допускаються люди молодші 18 років. Кон- такт з пестицидами заборонений вагітним і матерям, які годують груддю. Працівників забезпечують спецодягом, спецвзуттям, рукавицями, респі- раторами і протигазами, захисними окулярами.</p>
			</div>
		</div>
		<div class="focus">
			<div class="focus-title">ОЦІНКА СТАНУ ХВОРОГО</div>
			<div class="focus-content">
				<p>Проводять на основі клінічних та лабораторних даних. Формулюють наявні та потенційні проблеми і розробляють план сестринського догляду залежно від переважання клінічних синдромів. Аналізують план лікарсь- ких призначень і виконують необхідні втручання.</p>
			</div>
		</div>
		<div class="focus">
			<div class="focus-title">ДОГЛЯД ЗА ХВОРИМИ</div>
			<div class="focus-content">
				<p>При догляді за пацієнтами, які працюють з отрутами, важливе значен- ня має догляд за слизовими оболонками, особливо очима.</p>
				<p>Догляд за очима здійснюють у разі наявності виділень, що склеюють вії. В таких випадках за допомогою стерильних марлевих серветок, змоче- них розчинами етакридину лактату (риванолу) 1:5000 або слабкого розчи- ну калію перманганату, спочатку розм&rsquo;якшують і видаляють кірки, а потім промивають кон&rsquo;юнктивальний мішок перевареною водою, відваром ро- машки, заваркою чаю або фізіологічним розчином. Для цього повіки роз- водять вказівним і великим пальцями лівої руки. Правою рукою, не торка- ючись повік та вій, проводять зрошення за допомогою гумового балончика або спеціальної скляної посудини (ундинки) від зовнішнього кута ока до внутрішнього.</p>
				<p>Введення крапель в очі. Піпетку перед використанням треба прокип&rsquo;я- тити, руки медичної сестри помити теплою водою з милом і протерти спир- том. Для кожного лікувального засобу використовують окрему піпетку. Хворий сидить, трохи закинувши голову назад. Правою рукою медична сестра набирає в піпетку 2-3 краплі стерильних ліків для кожного ока. В ліву руку вона бере марлеву серветку і пальцями відтягує донизу нижню повіку. Хворому пропонують дивитися вгору. Піпетку тримають на відстані 1-2 см від ока, не дотикаючись вій і закапують у кон&rsquo;юнктивальну складку 1 краплю розчину, через короткий проміжок часу &ndash; другу і про- сять хворого закрити очі. В кон&rsquo;юнктивальному мішку вміщується лише 1 крапля, тому вводити більше ніж дві краплі немає потреби. Марлевою сер- веткою сестра знімає краплі, що витиснулися з ока на шкіру. Можна впус- кати краплі в ділянку верхньої зони краю рогівки при відтягуванні верх- ньої повіки і відведенні погляду вниз. При різкому блефароспазмі хворому, який лежить на спині, після туалету шкіри навколо ока можна закапати кілька крапель лікарського засобу в шкірну ямку біля внутрішнього кутка очної щілини, а потім, розсунувши пальцями повіки, пустити рідину в ко- н&rsquo;юнктивальний мішок.</p>
				<p>Медична сестра, працюючи на підприємстві, повинна запобігати роз- витку професійних захворювань і вміти проводити оксигенотерапію.</p>
				<p>Оксигенотерапія &ndash; використання кисню з лікувальною метою. Для інга- ляційного введення кисню необхідні балон з киснем і редуктором, киснева подушка з гумовою трубкою, краном і мундштуком. Для наповнення кис- невої подушки знімають мундштук і, відкривши кран, з&rsquo;єднують гумову трубку з редуктором кисневого балона та повільно відкривають вентиль редуктора. Після заповнення подушки закривають вентиль редуктора і кран подушки, надягають мундштук. Перед інгаляцією кисню потрібно переко- натися в прохідності дихальних шляхів: відсутності в них мокротиння чи блювотних мас. Мундштук протирають спиртом, обгортають вологою марлею і прикладають до рота хворого. Відкривають кран на трубці по- душки, кисень під тиском виходить й при вдихові надходить у дихальні шляхи. Швидкість надходження його регулюють краном або натисканням на кут подушки. Хворі добре переносять подачу 4-5 л кисню за 1 хв. По- душки вистачає на 4-7 хв. Зволоження кисню при цьому способі недостатнє і хворі скаржаться на сухість слизової оболонки верхніх дихальних шляхів. При використанні цього способу інгаляції мають місце значні втрати кис- ню, неможливо регулювати його концентрацію.</p>
				<p>Для оксогенотерапії використовують носові катетери або пластикові трубки відповідної довжини і діаметра, які приєднують через трійник до джерела кисню (киснева подушка, кисневий інгалятор, централізована си- стема подавання кисню). Катетери попередньо кип&rsquo;ятять, змащують сте- рильною вазеліновою олією і вводять через нижній носовий хід до задньої стінки глотки. Кисень через апарат Боброва (для зволоження) подають із швидкістю 2-3 л за 1 хв.</p>
				<p>Інгаляцію кисню можна проводити через маску. Маски бувають мета- леві або пластикові, вигнуті таким чином, щоб при накладанні на обличчя вони закривали рот і ніс. Введення кисню за допомогою маски може здійсню- ватись за відкритою, напівзакритою або закритою системами. При відкритій системі маска нещільно прилягає до обличчя, і вдихувана газова суміш &ndash; це збагачене киснем (до 30 %) атмосферне повітря. Видих відбувається в оточуюче середовище. При інгаляції кисню за напівзакритим методом лише частина вдихуваної суміші надходить у зовнішнє середовище. Економіч- ного використання кисню досягають включенням в систему дихального мішка. З метою запобігання постійному переповненню він обладнаний кла- паном викиду, через який видаляється надлишковий об&rsquo;єм дихальних газів. Маску щільно одягають на обличчя, фіксуючи її гумовими лямками. Ди- хання відбувається чистим киснем з поверненням у камеру близько 1/3 ви- дихуваного повітря. Кисень при цій системі можна не зволожувати. Час від часу дихальну камеру спорожнюють від конденсованої вологи. Недоліком цього методу є можливе збільшення концентрації вуглекислоти у суміші, яку вдихають.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
