<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Хронічна серцева недостатність', isMain=false, isList=false, isPage=true, backBtn='therapy')">
	<div class="container">
		<div class="focus">
			<div class="focus-title">Етіологія</div>
			<div class="focus-content">
				<p>Причиною ХСН є захворювання серця, що порушують наповнення або викид крові зі шлуночка (або шлуночків). <strong>Основні механізми</strong>, що призводять до ХСН:</p>
				<ol>
				<li>1) <strong>первинне порушення скоротливості </strong>&mdash; внаслідок ішемічної хвороби серця або дилатаційної кардіоміопатії різної етіології, спричинене пошкодженням або втратою кардіоміоцитів (інфаркт міокарда, аутоімунні реакції, інфекції, токсичне пошкодження, накопичення речовин у кардіоміоцитах [напр. гемосидерину, глікогену] або в міжклітинному просторі [напр. амілоїду], гормональні порушення, порушення стану відживлення, генетично детерміновані кардіоміопатії ) та/або зниженою скоротливістю життєздатних ділянок міокарда (гостра транзиторна ішемія, гібернація міокарда лівого шлуночка при хронічному зниженні коронарного кровоплину або &laquo;оглушення&raquo; [станінг] після епізоду гострої ішемії);</li>
				<li>2) <strong>перевантаження шлуночків тиском або об'ємом</strong> &mdash; внаслідок артеріальної гіпертензії або вад серця;</li>
				<li>3) <strong>порушення діастоли</strong> &mdash; внаслідок захворювань перикарда,гіпертрофії міокарда, рестриктивної або гіпертрофічної кардіоміопатії;</li>
				<li>4) <strong>тахіаритмії</strong> (найчастіше фібриляція передсердь) або <strong>брадиаритмії</strong>.</li>
				</ol>
				<p><strong>Причини СН зі зниженою фракцією викиду:</strong>ішемічна хвороба серця (найчастіше внаслідок перенесеного інфаркту міокарда), погано контрольована артеріальна гіпертензія, клапанні вади, кардіоміопатії. В результаті зниження хвилинного об&rsquo;єму активуються нейрогормональні механізми з перевагою вазоконстрикторних факторів, а також чинників, які спричиняють ретенцію натрію та води в організмі. Через кілька місяців або років після впливу пошкоджуючого міокард фактора розвивається ремоделювання серцевого м'яза з прогресуючою дилатацією порожнини лівого шлуночка та поглибленням систолічної дисфункції, що призводить до подальшого зниження хвилинного об'єму та за принципом порочного кола підсилює нейрогормональну активацію.</p>
				<p><strong>Причини СН зі збереженою фракцією викиду лівого шлуночка:</strong> артеріальна гіпертензія (найчастіше, особливо з гіпертрофією лівого шлуночка), ішемічна хвороба серця, цукровий діабет, гіпертрофічна кардіоміопатія, рестриктивна кардіоміопатія (напр. при амілоїдозі серця), констриктивний перикардит. Сприяючі фактори: похилий вік, жіноча стать та ожиріння.</p>
				<p><strong>Серцева недостатність з помірним зниженням фракції викиду</strong> являє собою гетерогенну форму. До вказаної категорії зараховують:</p>
				<ol>
				<li>1) хворих з домінуючою діастолічною дисфункцією і супутньою незначною систолічною дисфункцією, які, окрім вищевказаного, мають значну подібність до хворих із СН зі збереженою фракцією викиду;</li>
				<li>2) хворих зі зниженою фракцією лівого шлуночка, у яких відбулося її підвищення.</li>
				</ol>
				<p><strong>Причини ХСН зі збільшеним хвилинним об&rsquo;ємом крові:</strong> стани з гіперкінетичним типом кровообігу &mdash; вагітність, тяжка анемія (рівень гемоглобіну &lt;8 г/дл), гіпертиреоз, великі вроджені або набуті артеріовенозні фістули у великому колі кровообігу, задавнений цироз печінки, первинна або вторинна поліцитемія, хвороба Педжета, хвороба бері-бері, карциноїдний синдром. Загалом, ХНС розвивається, якщо гіперкінетичний кровообіг накладається на вже наявну хворобу серця.</p>
				<p><strong>Причини загострення ХСН:</strong> ГКС, поганий контроль артеріального тиску, тахіаритмії (найчастіше фібриляція передсердь) або брадиаритмії, тромбоемболія легеневої артерії, ендокардит та міокардит, стани із гіперкінетичним типом кровообігу, інфекції (особливо пневмонія), погіршення функції нирок, недотримання обмежень у споживанні натрію та рідини, а також рекомендацій щодо виду ЛЗ та їх дозування; ятрогенні &mdash; надмірне призначення натрію та рідини, застосування ЛЗ з негативною хронотропною або інотропною дією (напр., верапамілу, дилтіазему, також &beta;-блокаторів у невідповідних дозах), кардіотоксичних (напр. антрациклінів), ЛЗ, що викликають затримку натрію та рідини (напр., ГК, естрогенів, НПЗП), порушення функції щитовидної залози (напр. індуковане аміодароном); зловживання алкоголем; вживання кокаїну.</p>
			</div>
		</div>
		<div class="focus">
			<div class="focus-title">КЛІНІЧНА КАРТИНА</div>
			<div class="focus-content">
				<p>Симптоми є результатом випадкової комбінації т. зв. ретроградної недостатності та недостатності викиду, і в залежності від того, який шлуночок уражений, спостерігаються їх різні варіанти. На підставі оцінки втомлюваності, задишки та посиленого серцебиття при фізичному навантаженні базується функціональна класифікація ступеня тяжкості ХСН (функціонального стану) у відповідності до критеріїв NYHA (Нью-Йоркської Асоціації Серця)</p>
				<ol>
				<li> Симптоми лівошлуночкової недостатності(застою у малому колі кровообігу):</li>
				</ol>
				<p>1) суб&rsquo;єктивні &mdash; задишка (у стані спокою або під час навантаження) &mdash; зазвичай, ортопное(виникає через 1&ndash;2 хв після переходу в положення лежачи, і минає через кілька хвилин після переходу в положення сидячи або стоячи) або пароксизмальна нічна задишка (на відміну від ортопное, виникає набагато пізніше після вкладання у ліжко, будить хворого зі сну і минає значно повільніше, через &ge;30 хв); кашель (еквівалент задишки під час навантаження або ортопное) &mdash; переважно сухий, іноді &mdash; з відкашлюванням харкотиння рожевого відтінку (зазвичай при набряку легень), свистяче дихання;</p>
				<p>2) об'єктивні &mdash; пришвидшене дихання, крепітація (типово над базальними відділами легень, але можуть сягати їх верхівок), яка може супроводжуватись сухими свистячими та дзижчачими хрипами (частково пов&rsquo;язані з набряком слизової оболонки бронхів).</p>
				<ol>
				<li> Симптоми правошлуночкової недостатності(застою у великому колі кровообігу):</li>
				</ol>
				<p>1) суб&rsquo;єктивні &mdash; набряки, що локалізуються у найнижче розташованих частинах тіла (найчастіше &mdash; стоп і ділянок кісточок, а у лежачих хворих &mdash; попереково-крижової ділянки), біль або відчуття дискомфорту в черевній порожнині внаслідок збільшення печінки; нiктурія; відсутність апетиту, нудота і закрепи, викликані венозним застоєм у слизовій оболонці шлунку і кишківника та зменшеним серцевим викидом, які іноді призводять до синдрому мальабсорбції з подальшою гіпотрофією, та, навіть, кахексією (при задавненій ХСН);</p>
				<p>2) об'єктивні &mdash; транссудат у порожнинах тіла (плевральних [зазвичай з обох сторін; якщо з однієї, то частіше по правій стороні] та в черевній порожнині); гепатомегалія та пальпаторна чутливість печінки (внаслідок розтягнення її капсули; болючість зазвичай з&rsquo;являється при швидкому наростанні застою); тверда, атрофічна печінка внаслідок багаторічної ХСН; жовтяниця невеликого ступеня; надмірне наповнення яремних вен, іноді &mdash; гепатоюгулярний рефлюкс, а також симптом Куссмауля (підвищення венозного тиску в яремних венах під час вдиху, схоже, як при констриктивному перикардиті).</p>
				<ol>
				<li> Спільні та інші симптоми (у т. ч. прояви малого серцевого викиду):</li>
				</ol>
				<p>1) суб&rsquo;єктивні &mdash; зниження переносимості фізичного навантаження, втомлюваність, апатія, хворий потребує більше часу на відновлення сил після навантаження; при більш запущеній ХСН олігурія; задишка під час нахиляння (бендопное; з'являється до 30 с після нахиляння), посилене серцебиття, симптоми порушення мозкової циркуляції (запаморочення, синкопальні стани, аменція [особливо у старших осіб]), депресія, швидке збільшення маси тіла (&gt;2 кг/тиж.), зниження маси тіла (при задавненій ХСН);</p>
				<p>2) об&rsquo;єктивні &mdash; блідість та охолодження шкіри кінцівок, збільшене потовиділення, рідко &mdash; акроціаноз (симптоми симпатичної активації); тахікардія і ІІІ тон серця (часто при систолічній дисфункції лівого шлуночка) або ІV тон серця (в більшій мірі, ніж III тон, вказує на ізольовану діастолічну ХСН), акцент ІІ тону над легеневою артерією; іноді &mdash; шум, пов&rsquo;язаний з вадою серця, що є первинною причиною ХСН або є вторинною до збільшення серця; зміщення верхівкового поштовху вліво; зниження амплітуди артеріального тиску, незначне підвищення діастолічного тиску; альтернуючий пульс; парадоксальний пульс (рідко, напр. при тампонаді); дихання Чейна-Стокса; іноді &mdash; субфебрильний стан внаслідок спазму судин шкіри і обмеження втрати тепла.</p>
				<ol>
				<li> Симптоми ХСН зі збільшеним хвилинним об&rsquo;ємом крові &mdash; виникають при гіперкінетичному типі кровообігу: збільшена амплітуда артеріального тиску (знижений діастолічний артеріальний тиск); посилений верхівковий поштовх; великий та швидкий пульс, іноді &mdash; капілярний пульс (Квінке); тахікардія; аускультативні зміни (акцентуація тонів серця, іноді &mdash; ІІІ і ІV тон, мезосистолічні шуми вигнання вздовж лівого краю грудини, іноді &mdash; мезодіастолічний шум над мітральним або тристулковим клапанами, та постійний венозний шум &laquo;дзиги&raquo;, систолічний шум посиленого кровотоку над сонними артеріями); підвищення температури та почервоніння шкіри (відсутнє при анемії; іноді &mdash; тільки місцево, напр., при хворобі Педжета або у випадку артеріовенозної фістули); у разі артеріовенозної фістули при стисканні фістули спостерігається сповільнення ритму серця.</li>
				<li> Клінічні симптоми діастолічної ХСН схожі на симптоми ХСН із систолічною дисфункцією &mdash; задишка при фізичному навантаженні та інші симптоми застою в малому колі кровообігу, натомість виражені симптоми периферичної гіпоперфузії зазвичай не спостерігаються. Діастолічну ХСН можна підозрювати у хворих із артеріальною гіпертензією, ожирінням та цукровим діабетом (особливо у жінок старшого віку), без збільшення лівого шлуночка на РГ, без ознак перенесеного інфаркту, з ознаками гіпертрофії лівого шлуночка на ЕКГ та з наявністю IV тону серця.</li>
				</ol>
			</div>
		</div>
		<div class="focus">
			<div class="focus-title">ЛІКУВАННЯ </div>
			<div class="focus-content">
				<p>Охоплює:</p>
				<p>1) лікування основного захворювання (напр. коронарну реваскуляризацію);</p>
				<p>2) тривале лікування ХСН &rarr;нижче;</p>
				<p>3) профілактику і лікування загострень ХСН &rarr;розд. 2.19.2.</p>
				<p>Нефармакологічне лікування&nbsp;</p>
				<ol>
				<li> обмеження прийому натрію і обмеження прийому рідини&nbsp;</li>
				<li> Регулярний контроль маси тіла:</li>
				<li> Обмеження вживання алкоголю&nbsp;</li>
				<li> Припинення тютюнопаління.</li>
				<li> Слід уникати (якщо це можливо) вживання деяких ЛЗ: класичних НПЗП та коксибів, ГК антиаритмічних ЛЗ І класута трициклічних антидепресантів, дронедарону, верапамілу та дилтіазему, дигідропіридинових блокаторів кальцієвих каналів), &alpha;1-блокаторів, моксонідину, метформіну, похідних тіазолідинодіону (розиглітазону і піоглітазону, антрациклінів</li>
				<li> Вакцинація проти грипу (щорічно) та проти пневмококової інфекції.</li>
				<li> Регулярна помірна щоденна фізична активність; при стабільному клінічному стані &mdash; фізичне тренування, якщо можливо.</li>
				<li> Слід уникати подорожей до регіонів, що розташовані 1500 м над рівнем моря, або зі спекотним та вологим кліматом. При виборі транспортного засобу при довготривалій подорожі слід віддавати перевагу літаку, щоб уникнути наслідків тривалого обмеження руху.</li>
				<li> Діагностика та лікування клінічно-значущої депресії.</li>
				</ol>
				<p>Інгібітори АПФ: </p>
				<p>БРА:&nbsp;</p>
				<p>&beta;-блокатори:&nbsp;</p>
				<p>Блокатори альдостеронових рецепторів (антагоністи альдостерону (еплеренон, спіронолактон)):</p>
				<p>Антагоністи рецептора типу</p>
				<p>Діуретики</p>
				<p>Дигоксин: в/в як ЛЗ 1-го вибору (альтернатива для в/в введення аміодарону),&nbsp;</p>
				<p>Гідралазин (або дигідралазин) з ізосорбіду динітратом:&nbsp;</p>
				<p>&nbsp;Антикоагулянтне лікування</p>
				<p>&nbsp;Комплекс заліза (III) і карбоксимальтози в/в:&nbsp;</p>
				<p>Поліненасичені жирні кислоти &omega;-3</p>
				<p>Лікування ХСН зі збереженою або помірно зниженою ФВ ЛШ</p>
				<ol>
				<li> Оптимальне лікування основного захворювання:&nbsp;</li>
				<li> Обмеження споживання натрію та рідини:</li>
				<li> ЛЗ для зниження частоти ритму шлуночків: &beta;-блокатор: верапаміл дилтіазем дигоксину</li>
				<li> Діуретики</li>
				</ol>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
