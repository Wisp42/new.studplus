<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Бронхіт (гострий і хронічний)', isMain=false, isList=false, isPage=true, backBtn='therapy')">
	<div class="container">
		<div class="focus">
			<div class="focus-title">Гострий бронхіт. Визначення</div>
			<div class="focus-content">
				<p>Гострий бронхіт – запалення бронхів, яке проявляється набряком слизової оболонки, утворенням запального ексудату в просвіті бронхів і супроводжується кашлем.</p>
			</div>
		</div>
		<div class="focus">
			<div class="focus-title">Гострий бронхіт. Етіологія</div>
			<div class="focus-content">
				<p>ЧИННИКИ:&nbsp;</p>
				<ul>
				<li>інфекційні (віруси, мікроорганізми);</li>
				<li>механічні і хімічні подразники;</li>
				<li>алергічні впливи.</li>
				</ul>
				<p>СПРИЯЮЧІ ЧИННИКИ:</p>
				<ul>
				<li>переохолодження, підвищена вологість;</li>
				<li>утруднення носового дихання;</li>
				<li>цигарковий дим;</li>
				<li>вогнищева інфекція носоглотки.</li>
				</ul>
			</div>
		</div>
		<div class="focus">
			<div class="focus-title">Гострий бронхіт. Патогенез</div>
			<div class="focus-content">
				<p>Слизова оболонка бронхів при гострих бронхітах набрякає, в просвіт бронхів виділяється слиз. Ексудат спочатку має серозний характер, а згодом стає слизово-гнійним.</p>
			</div>
		</div>
		<div class="focus">
			<div class="focus-title">Гострий бронхіт. КЛІНІКА</div>
			<div class="focus-content">
				<p>В типових випадках захворюванню передують ознаки респіраторновірусних інфекцій. Першим проявом ГБ є кашель, подразнюючий, непродуктивний або із незначною кількістю тяжковідділюваного мокротиння, що супроводжується відчуттям першіння в горлі і у верхній частині загруднинної ділянки. Через декілька днів мокротиння виділяється більше. Може виявитися охриплість голосу, задишка при фізичному навантаженні. При розповсюдженні інфекції вниз бронхіальним деревом можуть виявлятися ознаки інтоксикації: субфебрильна температура, пітливість, знижена працездатність, нездужання, відчуття слабості. При об’єктивному обстеженні загальний стан хворого задовільний. Огляд, пальпація і перкусія грудної клітки не виявляють змін. При аускультації жорстке везикулярне дихання з подовженим видихом і сухі свистячі хрипи високого тембру, рідше вологі незвучні хрипи, що зникають при покашлюванні. ОСНОВНІ КЛІНІЧНІ СИНДРОМИ: - мукоциліарна недостатність (непродуктивний кашель); - обструкція бронхіального дерева (задишка); - інтоксикація. В аналізі крові помірний лейкоцитоз, незначне прискорення ШОЕ. При рентгенологічному обстеженні змін не виявляють.</p>
			</div>
		</div>
		<div class="focus">
			<div class="focus-title">Гострий бронхіт. ПЕРЕБІГ</div>
			<div class="focus-content">
				<p>Зазвичай легкий з поступовим полегшенням і припиненням кашлю протягом 1-2 тижнів, нормалізується температура і покращується самопочуття. Затяжний перебіг ГБ частіше виявляється при вірусно-бактеріальній інфекції та при попередньому ураженні бронхів.</p>
			</div>
		</div>
		<div class="focus">
			<div class="focus-title">Гострий бронхіт. ПРИНЦИПИ ЛІКУВАННЯ</div>
			<div class="focus-content">
				<p>Найчастіше хворих лікують в домашніх умовах. В стаціонарі лікують пацієнтів з супровідною легеневою або серцевосудинною патологією, вираженими проявами інтоксикації та при загрозі ускладнення гострою пневмонією.</p>
				<p>Медикаментозне лікування найчастіше симптоматичне: жарознижуючі, протизапальні і болезаспокійливі засоби (ацетилсаліцилова кислота (0,5), індометацин (0,025), месулід (0,01), цитрамон, піркофен).</p>
				<p>При ознаках ураження носоглотки і гортані корисними є аерозольні засоби (камфомен, каментон і інгаліпт 3-4 рази денно). Ці комбіновані засоби містять у своєму складі ментол, камфору, стрептоцид і спричиняють антисептичну, протизапальну і місцевознеболювальну дію.</p>
				<p>При неефективності симптоматичної терапії, появі гною в мокротинні призначають таблетовані антибактеріальні засоби (тетрацикліни, напівсинтетичні пеніциліни, бісептол) для впливу на бактеріальну флору. Це також є профілактикою пневмонії.</p>
				<p>При затяжному перебігу призначають імуномодулюючі засоби (імунал, настоянка ехінацеї).</p>
				<p>При обструктивному синдромі &ndash; бронхолітичні засоби з групи теофіліну.</p>
				<p>При проявах алергії десенсибілізуючі: фенкарол, інтал, задитен, кларитин.</p>
			</div>
		</div>
		<div class="focus">
			<div class="focus-title">Гострий бронхіт. Догляд за пацієнтами</div>
			<div class="focus-content">
				<ol>
				<li>При підвищеній температурі &ndash; ліжковий режим.</li>
				<li>Усунення неспецифічних подразників слизової оболонки бронхіального дерева (запилення, загазованість, переохолодження, перегрівання, куріння).</li>
				<li>Пиття теплих рідин: гарячий чай з лимоном, медом, малиновим варенням; чай з липового цвіту, сухої малини, підігріті лужні мінеральні води (боржомі, смирновська, слов&rsquo;янівська), потогінні і грудні збори.</li>
				<li>Відволікаючі засоби: гірчичники на верхню третину грудини, зігрівальні компреси зі скипидаром, піхтовою олією.</li>
				<li>Парові інгаляції з содою харчовою, ментолом (таблетка валідолу), соком подорожника, бальзамом &ldquo;Золота зірка&rdquo;.</li>
				</ol>
			</div>
		</div>
		<div class="focus">
			<div class="focus-title">Хронічний бронхіт. Визначення</div>
			<div class="focus-content">
				<p>Хронічний бронхіт – дифузне захворювання, що характеризується довготривалою надмірною продукцією слизу бронхіальними залозами і проявляється хронічним або рецидивуючим продуктивним кашлем не менше трьох місяців щорічно протягом двох останніх років, при виключенні інших причин кашлю (бронхоектази, абсцес, туберкульоз і інші).</p>
			</div>
		</div>
		<div class="focus">
			<div class="focus-title">Хронічний бронхіт. Етіологія</div>
			<div class="focus-content">
				<p>ЧИННИКИ:&nbsp;</p>
				<p>У виникненні ХБ мають значення токсикохімічні і інфекційні агенти. До токсикохімічних відносять :&nbsp;</p>
				<ul>
				<li>куріння</li>
				<li>атмосферні полютанти на виробництві і у побуті: продукти згоряння різних паливних матеріалів; неорганічна і органічна пилюка (вугільна, цементна, мучна);</li>
				<li>токсичні випаровування і гази (аміак, кислоти, гази, що утворюються при зварювальних роботах); - бронхолегеневі інфекції (аденовірусна, респіраторно-синтеціальна, мікоплазмова),</li>
				<li>при хронізації ХБ, при повторних пневмоніях, туберкульозі легень.</li>
				</ul>
				<p>СПРИЯЮЧІ ЧИННИКИ:&nbsp;</p>
				<ul>
				<li>метерологічні та кліматичні умови (волога і холодна погода);</li>
				<li>генетичні фактори</li>
				<li>алергічні стани</li>
				</ul>
			</div>
		</div>
		<div class="focus">
			<div class="focus-title">Хронічний бронхіт . Патогенез</div>
			<div class="focus-content">
				<p>В патогенезі ХБ провідним є пошкоджуючий вплив вищезазначених чинників на бронхільний епітелій і пригнічення місцевих факторів захисту. Це є передумовою повторного інфікування бронхіального дерева. Повторні запальні процеси в стінці бронхів ведуть до анатомічних змін. Це проявляється гіпертрофією бронхіальних залоз. Виникають ділянки плоскоклітинної метаплазії, лімфоїдної і лейкоцитарної інфільтрації і запального набряку. Це супроводжується надмірним виділенням слизу з підвищеною в’язкістю і клейкістю його, що порушує його транспорт. Застійний бронхіальний секрет є сприятливим середовищем для розвитку вторинної інфекції і може вести до закупорення просвіту бронхів. Під дією біологічно активних речовин, які завжди є у вогнищі запалення, підвищується тонус гладеньких м’язів бронхів. В перибронхіальній тканині виникають фіброзні зміни. Всі ці анатомічні зміни ведуть до незворотної деформації стінок бронхів, що дістало назву обструкції бронхіального дерева, внаслідок якої порушується вентиляція і виникає альвеолярна гіпоксія, що веде до рефлекторного спазму легеневих артеріол. Через те, що спазм артеріол є поширеним – виникає легенева артеріальна гіпертензія, що є чинником розвитку легеневого серця.</p>
			</div>
		</div>
		<div class="focus">
			<div class="focus-title">Хронічний бронхіт. Клініка</div>
			<div class="focus-content">
				<p>ОСНОВНІ КЛІНІЧНІ СИНДРОМИ:&nbsp;</p>
				<ul>
				<li>кашель;</li>
				<li>&nbsp;задишка, як ознака обструкції;&nbsp;</li>
				<li>інтоксикація</li>
				</ul>
				<p>виділяють чотири форми ХБ: простий катаральний, простий гнійний, обструктивний катаральний, гнійно-обструктивний</p>
				<p>Захворювання починається поступово і повільно прогресує. Кашель з мокротинням в ранкові години, підсилюється в холодну і сиру пору року, послаблюється або щезає влітку.</p>
				<p>Задишка</p>
				<p>Інтоксикаційний синдром &ndash; пітливість, особливо вночі (ознака &ldquo;вологої подушки&rdquo;), підвищення температури до субфебрильних цифр, зниження працездатності. В анамнезі звертають увагу на виявлення чинників ризику: куріння, несприятливі виробничі та побутові впливи, обтяжена спадковість, повторні бронхолегеневі захворювання у дитячому віці, хронічні захворювання ЛОРорганів, алергічні захворювання.</p>
				<p>Синдром хронічної бронхіальної обструкції проявляється такими ознаками: задишка при фізичному навантаженні; підсилення задишки під впливом подразників; надсадний малопродуктивний кашель, при якому виділення невеликої кількості мокротиння потребує значних зусиль хворого; подовження фази видиху при спокійному і особливо форсованому видихові; сухі хрипи високого тембру на видихові; ознаки обструктивної емфіземи. При загостренні хронічного гнійно-обструктивного бронхіту виражені ознаки загальної інтоксикації: пітливість, лихоманка, дихальна недостатність, а при аускультації легень ознаки емфіземи легень (ослаблене везикулярне дихання з подовженим видихом, сухі свистячі хрипи, які можна почути на відстані).</p>
			</div>
		</div>
		<div class="focus">
			<div class="focus-title">Хронічний бронхіт. ПЕРЕБІГ</div>
			<div class="focus-content">
				<p>Періоди загострення найчастіше після респіраторних інфекцій, повільне прогресування</p>
			</div>
		</div>
		<div class="focus">
			<div class="focus-title">Хронічний бронхіт. ПРИНЦИПИ ЛІКУВАННЯ</div>
			<div class="focus-content">
				<ol>
				<li>Усунення етіологічного чинника (відмова від куріння, усунення професійних шкідливостей, санація вогнищ інфекції).</li>
				<li>Стаціонарне лікування та ліжковий режим при загостренні ХБ з наростанням дихальної та серцевої недостатності, симптомів інтоксикації; при приєднанні гострої пневмонії чи спонтанного пневмотораксу; при необхідності діагностичних і лікувальних процедур.</li>
				<li>Лікувальне харчування, яке повинно бути переважно білково-вітамінним, а при приєднанні декомпесованого легеневого серця обмеження солі і рідини та підвищений вміст калію.</li>
				<li>Антибактеріальна терапія, включаючи методи ендобронхіального введення ліків (ампіцилін, тетрациклін, вібраміцин).</li>
				<li>Покращення дренажної функції бронхів: муколітики (бромгексин, ацетилцистеїн, амброксол), бронходилятатори, постуральний дренаж, масаж грудної клітки, фітотерапія.</li>
				<li>Дезінтоксикаційна терапія в період загострення гнійного ХБ.</li>
				<li>Корекція дихальної недостатності: інгаляції зволоженого кисню.</li>
				<li>Імуномодулююча терапія (Т-активін, продигіозан).</li>
				<li>Лікувальна фізкультура, дихальна гімнастика, масаж.</li>
				<li>Санаторно-курортне лікування</li>
				</ol>
			</div>
		</div>
		<div class="focus">
			<div class="focus-title">Хронічний бронхіт. ДОГЛЯД ЗА ХВОРИМ</div>
			<div class="focus-content">
				<p>При загостренні захворювання здійснюють догляд, як при гострому бронхіті. У фазі ремісії призначають фізіотерапевтичні процедури – солюкс, УВЧ, ультрафіодетове проміння, ЛФК.</p>
			</div>
		</div>
		<div class="focus">
			<div class="focus-title">Хронічний бронхіт. Профілактика</div>
			<div class="focus-content">
				<p>Відмова від куріння, в тому числі пасивного, вирішення екологічних проблем довкілля і на виробництві, своєчасне і ефективне лікування вірусно-респіраторних інфекцій і санація вогнищ інфекції</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
