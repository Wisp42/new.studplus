<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Методика і значення гінекологічного дослідження.', isMain=false, isList=false, isPage=true, backBtn='obstetrics')">
	<div class="container">
		<div class="focus">
			<div class="focus-title">Загальне об'єктивне обстеження</div>
			<div class="focus-content">
				<p><strong>Тип конституції.</strong></p>
				<p>Виділяють такі основні типи жіночої статури:</p>
				<ol>
				<li>нормальний;</li>
				<li>інфантильний;</li>
				<li>гіперстенічний (пікнічний);</li>
				<li>астенічний;</li>
				<li>інтерсексуальний.</li>
				</ol>
				<p>Для жінок <strong>гіперстенічного</strong> типу характерні невисокий зріст, незначна довжина ніг щодо довжини тіла. Кіфоз спини мало виражений, поперековий лордоз розміщений високо, плечовий пояс відносно вузький. Підшкірна жирова клітковина розвинена добре. Специфічні функції жіночого організму здебільшого не змінені.</p>
				<p>У жінок <strong>інфантильного</strong> типy спостерігають як загальний (універсальний), так і статевий (генітальний) інфантилізм без загальних ознак недорозвинення. Вони невисокі на зріст, мають недорозвинені грудні залози, загальнозвужений таз. Перша менструація нерідко настає пізніше за нормальний строк, а самі менструації нерегулярні і болісні.</p>
				<p>Для жінок <strong>астенічного</strong> типу властиві анатомічна і функціональна слабість м'язової системи. Відзначають послаблення м'язового апарату тазового дна і промежини, посилення, пролонгацію і болісність менструацій.</p>
				<p><strong>Інтерсексуальному</strong> типові притаманна недостатня диференціація статі, особливо вторинних статевих ознак. Цьому типу властиві фізичні і психічні ознаки чоловічої статі. У жінок інтерсексуального типу волосяний покрив сильно розвинений, нерідко за чоловічим типом, риси обличчя нагадують чоловічі, статеві органи часто гіпопластичні.</p>
				<p>Між зазначеними основними конституціональними типами існують перехідні варіанти, яким властиві комбінації окремих ознак, притаманних різним типам статури.</p>
				<p><strong>Ступінь розвитку підшкірної жирової клітковини </strong>та її розподіл значним чином залежать від функції ендокринних залоз. У надлишку може відкладатися в ділянці кульшових суглобів (за типом галіфе), на стегнах, спині, животі, плечах, у ділянці VII шийного, I i lI грудних хребців, а також на грудній клітці.</p>
				<p><strong>Волосяний покрив тіла</strong>.</p>
				<ul>
				<li><em>Нормою </em>оволосіння у жінок вважають ділянку лобкового підвиццения і пахвові ямки.</li>
				<li><em>Надмірне </em>оволосіння тіла - гіпертрихоз, тобто виражене оволосіння ділянок тіла, характерне для жіночого організму (лобкове підвищення, великі соромітні губи, пахвові ямки).</li>
				<li>Під <em>гірсутизмом </em>розуміють посилене оволосіння за чоловічим типом, тобто ріст волосся на грудних кружальцях, середніи лінії живота.</li>
				<li><em>Вірилізм </em>&mdash; це сукупність ознак, властивих як жіночому, так і чоловічому організму (поява чоловічих рис зумовлена дією андрогенів).</li>
				</ul>
				<p><strong>Огляд шкіри.</strong> Під час огляду шкіри відмічають її колір, що переважно залежить від стану кровоносних судин і пігментації.</p>
				<p><strong>Визначення стану внутрішніх органів</strong> проводять після загального огляду. Вимірюють артеріальний тиск, визначають характер пульсу, частоту дихальних рухів. Здійснюють перкусію й аускультацію серця і легень.</p>
				<p><strong>Обов'язково обстежують грудні залози</strong> ,<em>звертають увагу</em> на консистенцію і наявність ущільнень.</p>
				<p><strong>Огляд живота</strong> зважають на його розміри, конфігурацію. здуття, симетричність, участь в акті дихання. За потреби вимірюють його окружність сантиметровою стрічкою.</p>
				<p><strong>При пальпації живота</strong> визначають стан черевної стінки (тонус м'язів, тургор черевної стінки, м'язовий захист, розходження прямих м'язів живота).</p>
				<p><strong>Перкусія </strong>доповнює пальпацію і допомагає визначити межі окремих органів, контури пухлин, наявність вільної рідини в черевній порожнині.</p>
				<p><strong>За допомогою аускультації</strong> живота визначають характер перистальтики кишок. Якщо термін вагітності більше 5 міс., визначають серцеві тони плода.</p>
			</div>
		</div>
		<div class="focus">
			<div class="focus-title">Спеціальні методи обстеження. Гінекологічне обстеження</div>
			<div class="focus-content">
				<p>Усі методи гінекологічного обстеження поділяють на <strong>основні</strong> (проводять обов'язково) і <strong>додаткові</strong> (виконуоть за певними показаннями).</p>
				<p><strong>До основних</strong> методів належать:</p>
				<ol>
				<li>огляд зовнішніх статевих органів,</li>
				<li>огляд за допомогою дзеркал,</li>
				<li>піхвове обстеження,</li>
				<li>бімануальне: вагінально-абдомінальне або ректально-абдомінальне</li>
				</ol>
				<p><strong>До додаткових</strong> методів належать:</p>
				<ol>
				<li>ректальне обстеження,</li>
				<li>ректально- вагінальне,</li>
				<li>комбіноване ректально-вагінально-абдомінальне обстеження,</li>
				<li>бактеріоскопічне та бактеріологічне дослідження,</li>
				<li>онкоцитологічне дослідження,</li>
				<li>тести функціональної діагностики,</li>
				<li>інструментальні,</li>
				<li>ендоскопічні,</li>
				<li>рентгенологічні методи дослідження,</li>
				<li>ультразвукове дослідження,</li>
				<li>комп'ютерна і магнітно-резонансна томографія,</li>
				<li>методи визначення прохідності маткових труб,</li>
				<li>медико-генетичне обстеження.</li>
				</ol>
			</div>
		</div>
		<div class="focus">
			<div class="focus-title">Основні методи гінекологічного обстеження</div>
			<div class="focus-content">
				<p><strong>Огляд зовнішніх статевих органів</strong></p>
				<ol>
				<li>ступінь оволосіння в ділянці лобкового підвищення і великих соромітних губ,</li>
				<li>можливі патологічні зміни (набряклість, пухлини, ат- рофія, пігментація тощо),</li>
				<li>висоту і форму промежини (висока, низька, коритоподібна),</li>
				<li>можливу її деформацію,</li>
				<li>стан соромітної щілини (зімкнена або зяе),</li>
				<li>опущення стінок піхви.</li>
				<li>колір слизової оболонки вульви,</li>
				<li>стан зовнішнього отвору сечівника, присечівникових проток, вивідних проток великої залози присінка (залоза Бартоліна),</li>
				<li>характер піхвових виділень</li>
				<li>оглянути ділянку відхідника (наявність тріщин, гемороїдальних вузлів).</li>
				</ol>
				<p><strong>Огляд за допомогою дзеркал</strong></p>
				<p>Застосовують декілька моделей дзеркал: ложкоподібне дзеркало Сімпса з підіймачем Отта або двостулкове дзеркало Куско</p>
				<p><strong>При огляді визначають стан</strong></p>
				<ol>
				<li>стінок піхви (складчастість, колір, вираз- ки, розростання, пухлини та ін.) і шийки матки,</li>
				<li>характер виділень.</li>
				</ol>
				<p><strong>Піхвове обстеження </strong>здійснюють шляхом введення вказівного і середнього пальців руки в піхву. <em>Оцінюють</em></p>
				<ul>
				<li>ширину отвору піхви,</li>
				<li>стан промежини,</li>
				<li>м'язів тазового дна,</li>
				<li>довжину піхви,</li>
				<li>глибину склепінь піхви,</li>
				<li>довжину і стан піхвової частини шийки матки.</li>
				</ul>
				<p>Це обстеження може також дати інформацію про стан стінок таза (кісткові екзостози).</p>
				<p><strong>Бімануальне обстеження</strong></p>
				<p><em>Вагінально-абдомінальне</em> виконують за допомогою обох рук: вказівний і середній пальці однієї руки вводять у піхву, іншу руку розміщують на передній черевній стінці над лобковим підвищенням. Пальпують:</p>
				<ul>
				<li>матку,</li>
				<li>її придатки,</li>
				<li>визначаючи величину,</li>
				<li>форму,</li>
				<li>консистенцію,</li>
				<li>рухливість</li>
				<li>можливу болючість.</li>
				</ul>
				<p>Придатки, що в нормі, пропальпувати не можна. Від так обстежують приматкову клітковину, яка також пальпується за наявності в ній інфільтратів або ексудату.</p>
				<p><em>Ректально-абдамінальне</em> обстеження показано за неможливості піхвового обстеження (у дівчаток, у разі стенозу чи атрезії піхви).</p>
				<p>Вказівний палець вводятъ у пряму кишку, a іншу руку розміщуютъ на передній черевній стінці над лобковим підвишенням. Таким чином обстежуютъ матку, ї придатки, приматкову клітковину.&nbsp;</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
