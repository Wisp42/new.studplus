<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Злоякісні новоутворення яєчників', isMain=false, isList=false, isPage=true, backBtn='obstetrics')">
	<div class="container">
		<div class="focus">
			<div class="focus-title">Частота</div>
			<div class="focus-content">
				<p>Частота злоякісних пухлин яєчників становить 25 % від усіх пухлин цих органів і має тенденцію до збільшення. Серед злоякісних новоутворень жіночих статевих органів рак (карцинома) яєчників посідає третє місце після раку тіла і шийки матки. Трапляється у будь-якому віці, але частіше розвивається у 40--60-річному віці.</p>
			</div>
		</div>
		<div class="focus">
			<div class="focus-title">Класифікація</div>
			<div class="focus-content">
				<p>До раку яєчників належать епітеліальні злоякісні пухлини, які поділяють на первинні (виникають безпосередньо з тканини яєчників), вторинні (розвиваються з доброякісних пухлин яєчників) та метастатичні (пухлина в яєчниках є метастазом злоякісних пухлин інших органів - - шлунка, грудної залози, кишки та ін).</p>
				<p><em>Первинний рак</em> становить 4-5 %усіх злоякісних пухлин яєчників, і навіть за невеликих розмірів дає численні метастази.</p>
				<p><em>Вторинний рак</em> трапляється найчастіше (80-85 %), виникає нерідко на основі папілярних пухлин, характеризується швидким ростом і проростанням прилеглих органів.</p>
				<p><em>Метастатичний рак</em> яєчника (рак Крукенберга) становить 10-15% усіх випадків раку яєчника і може поширюватися лімфогенним, гематогенним шляхами і шляхом трансплантації. Найчастіше трапляється у жінок віком до 40 років. Як правило, спостерігають двобічне ураження яєчників, асцит виникає у 60-70% хворих. Метастатичні ракові пухлини яєчників ростуть дуже швидко і в багато разів переважають за розміром первинний рак (органів травлення, грудної залози), який іноді лишається нерозпізнаним. Розмір пухлини може бути різним, форма овальна, горбиста.</p>
			</div>
		</div>
		<div class="focus">
			<div class="focus-title">Патогенез</div>
			<div class="focus-content">
				<p>Причини виникнення раку яєчників донині ще не з'ясовані, однак велике значення мають порушення У системі гіпоталамус-гіпофіз--яєчники та зміни клітинного і гуморального імунітету.</p>
			</div>
		</div>
		<div class="focus">
			<div class="focus-title">Чинники ризику</div>
			<div class="focus-content">
				<ol>
				<li>Стани після операції на яєчниках (видалення або резекція одного яєчника), після лікування з приводу новоутворення інших органів (шлунка, кишок, грудної залози), гормонотерапії, яку застосовували для пригнічення гормональної функції яєчників.</li>
				<li>Обтяжена онкологічна спадковість (злоякісні новоутворення у найближчих родичів, особливо пухлини яєчників, грудних залоз).</li>
				<li>Фонові захворювання: кісти яєчників, полікістоз яєчників, хронічне запалення придатків матки, порушення менструального циклу, ендокринні форми безплідності, лейоміома матки, гіперпластичні процеси в ендометрії, нез'ясовані пухлинні утворення в ділянці малого таза.</li>
				</ol>
				<p>Поширення раку яєчників - по парієтальній і вісцеральній очеревині з ураженням малого та великого сальника, лімфогенним і гематогенним шляхами.</p>
			</div>
		</div>
		<div class="focus">
			<div class="focus-title">Класифікація за ступенем поширення (стадії)</div>
			<div class="focus-content">
				<ol>
				<li>І - уражені тільки яєчники (один чи обидва);</li>
				<li>ІІ -- уражені один чи обидва яєчники з поширенням на органи малого таза (матка, маткові труби, очеревина);</li>
				<li>ІІІ-- уражені один чи обидва яєчники з метастазами по очеревині за межами малого таза або в регіонарні лімфатичні вузли;</li>
				<li>ІV-- уражені один чи обидва яєчники; віддалені метастази.</li>
				</ol>
			</div>
		</div>
		<div class="focus">
			<div class="focus-title">Клінічна картина</div>
			<div class="focus-content">
				<p>Клінічна картина залежить від стадії захворювання і гістотипу пухлини. Специфічні для раку яєчників ознаки відсутні. У початковій стадії рак перебігає безсимптомно. Порушення загального стану спостерігають при поширенні пухлинного процесу. З'являються субфебрильна температура тіла нез'ясованої етіології, загальна слабкість, швидка втомлюваність, зниження працездатності, схуднення, пітливість, почуття дискомфорту, неприємні відчуття внизу живота, нелокалізований біль у животі різного характеру, дизуричні та диспепсячні явища, збільшення розмірів живота, задишка через асцит і плеврит. Наявність асциту залежить, в основному, від гістологічної структури пухлини, менше - - від стадії поширення процесу. У черевній порожнині пальпують малорухомі пухлини, спаяні в єдиний конгломерат. Якщо злоякісна пухлина розвивається з гормонопродукуючої пухлини (гранульозоклітинної, текоми, андробластоми), то приєднуються симптоми, що притаманні тій пухлині.</p>
			</div>
		</div>
		<div class="focus">
			<div class="focus-title">Діагностика </div>
			<div class="focus-content">
				<p>Діагностика пухлин яєчників грунтується на даних:</p>
				<ol>
				<li>анамнезу (скарги, чинники ризику тощо); рання клінічна діагностика утруднена у зв'язку із безсимптомним перебігом;</li>
				<li>загаленого об'єктивного обстеження (схуднення, блідість, збільшення об'єму живота, асцит, наявність пухлини у нижніх відділах живота, метастазів у великому сальнику, пупковій ділянці, пахвинних, надключичних лімфатичних вузлах);</li>
				<li>гінекологічного обстеження: бімануальне піхвове обстеження пальпація пухлини у ділянці малого таза, часто двобічна. Новоутворення може бути невелике за розміром, з нечіткими контурами, рухоме, м'яке або велике, щільної консистенції 1 нерухоме. Піхвове і ректально-вагінальне обстеження - наявність так званих шипів і шпор у прямокишково-матковому просторі і задній частині піхви при задавнених процесах;</li>
				<li>ультразвукового дослідження;</li>
				<li>ендоскопічних методів: лапароскопії, ректороманоскопії, іригоскопії, фіброгастроскопії, цистоскопії;</li>
				<li>рентгенологічних методів: пневмопельвіографії, рентгенограми грудної клітки, шлунка, кишки, внутрішньовенної (екскреторної) урографії, лімфографії, комп'ютерної томографії;</li>
				<li>цитологічного дослідження випоту в черевну або плевральну порожнину, пунктатів з лімфатичних вузлів;</li>
				<li>лабораторних методів: виявлення антигену СА-125 тощо (пухлинних маркерів) у крові, збільшення ШОЕ при нормальному рівні лейкоцитів.</li>
				</ol>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Для лікування хворих зі злоякісними пухлинами яєчників застосовують комплексний метод. Призначають не лише препарати і заходи, що направлені на усунення пухлини (операція, хіміотерапія, гормонотерапія, опромінення), а й вітамінотерапію, гемостимулювальну терапію тощо.</p>
				<p>Хірургічне лікування (надпіхвова ампутація або екстирпація матки з придатками, резекція великого сальника, паліативна операція -- видалення якнайбільше пухлинної маси), хіміотерапію (адріаміцин, циклофосфан, цисплатин, 5-фторурацил та ін.) можна проводити в усіх стадіях захворювання, Курси хіміотерапії повторюють багато разів протягом 3 років.</p>
				<p>Гормонотерапія (гестагени, антиестрогени, андрогени) доповнюють традиційні методи лікування</p>
				<p>Променеве лікування самостійного значення не має, доповнює комбіновану оперативно-хіміотерапевтичну терапію.</p>
			</div>
		</div>
		<div class="focus">
			<div class="focus-title">Прогноз</div>
			<div class="focus-content">
				<p>Результати лікування залежать від гістологічної структури пухлини і стадії процесу. Загальна виживаність хворих-упродовж 5 років становить</p>
				<p>28-30%. Під час лікування всі хворі непрацездатні. Після лікування працездатність обмежена. Важка фізична праця протипоказана. При рецидивах, відсутності ефекту від лікування, а також при ТУ стадії хворих переводять на інвалідність. Такі жінки перебувають на диспансерному обліку до кінця життя.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
