<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Порушення менструального циклу', isMain=false, isList=false, isPage=true, backBtn='obstetrics')">
	<div class="container">
		<div class="focus">
			<div class="focus-title">Дисфункціональні маткові кровотечі</div>
			<div class="focus-content">
				<p>Виникає внаслідок функціональних порушень різних ланок регуляції менструального циклу. Маткові кровотечі, які з'являються внаслідок органічного ураження внутрішніх статевих органів (пухлини, ендометріоз тощо), до групи дисфункціональних не належать.</p>
				<p>За часом виникнення розрізняють ювенільні (іонацькі), репродуктивного віку і клімактеричні дисфункціональні маткові кровотечі. За механізмом виникнення їх поділяють на ановуляторні й овуляторні. Ановуляторні кровотечі, як правило, виникають у періоди статевого дозрівання і клімактеричному. Овуляторні кровотечі притаманні переважно репродуктивному віку.</p>
				<p>Етіологія дисфункціональних маткових кровотеч багато в чому подібна до етіології аменореї. У патогенезі хвороби провідну роль відіграють порушення взаємодії між гіпоталамусом, гіпофізом, яєчниками і маткою, у результаті чого виходять з ладу процеси фолікулогенезу, овуляції, утворення і розвитку жовтого тіла і, як наслідок, виникає дезадаптація процесів проліферації, секреції та десквамації слизової оболонки матки.</p>
				<p>Ановуляторні маткові кровотечі (метропатія) виникають унаслідок атрезії фолікулів, які не досягли овуляторної зрілості, і супроводжуються гідсестренісі (хвороба Месра), та внаслідок персистенції фолікула (фолікул досягає повної зрілості, однак овуляція не настає) з гіперестрогенією ( хвороба Шредера).</p>
				<p>Спільним Для обох варіантів маткових кровотеч є відсутність овуляції, утворення жовтого тіла і секреторних змін у слизовій оболонці матки.</p>
				<p>При персистенції та атрезії фолікула слизова оболонка матки перебуває під тривалим впливом естрогенів, у результаті чого розвивається спочатку її проліферація, а потім гіперплазія і поліпоз.</p>
				<p>Клінічна картина. Виникненню маткової кровотечі зазвичай передує затримка менструації від 1&mdash;2 до 6&mdash;8 тиж., а іноді й більше. У деяких випадках кровотеча виникає у термін очікуваної менструації або навіть раніше.</p>
				<p><em>Серед овуляторних кровотеч (менорагії) виділяють такі патогенетичні варіанти:</em></p>
				<ol>
				<li>Кровотеча, зумовлена скороченням фолікулярної фази. Характерні зменшення тривалості менструального циклу (пройоменорея) за рахунок швидшого дозрівання фолікула (за 7&mdash;8 днів), зниження рівня естрогенних гормонів (гіпоестрогенія).</li>
				<li>Кровотеча внаслідок подовження фолікулярної фази. Тривалість менструального циклу збільшується, досягаючи 35&mdash;40 і більше днів за рахунок персистенції фолікула, кровотеча виникає після затримки менструації. Рівень естрогенних гормонів підвищується (гіперестрогенія).</li>
				<li>Кровотеча, спричинена скороченням лютеїнової фази: недостатня функція жовтого тіла, що проявляється зменшенням тривалості менструального циклу, зниженням концентрації прогестерону, лютеїнізуючого та лютеотропного гормонів.</li>
				<li>Кровотеча, зумовлена подовженням лютеїнової фази циклу, &mdash; наслідок персистенції жовтого тіла: виникає на тлі затримки менструації, часто сприймають як порушену маткову вагітність. Продукція лютеїнізуючого, лютеотропного гормонів і прогестерону значно підвищена.</li>
				<li>Міжменструальна кровотеча, зумовлена надмірним зниженням кількості естрогенів під час овуляції, загальмованістю розвитку жовтого тіла. Виникає в середині менструального циклу і продовжується кілька днів, іноді супроводжують нейроендокринні порушення (тазовий біль, слабість, нудота тощо).</li>
				</ol>
				<p>Диференціальна діагостика варіантів дисфункціональних маткових кровотеч клінічно неіrроста. Діагноз грунтується на старанному вивченні анамнестичних даних (вік, менструальна функція, умови життя, харчування, перенесені інфекції тощо), даних гінекологічного обстеження, тестів функціональної діагностики (вимірювання базальної температури, кольпоцитограма, виявлення ситому зіниці тощо), умісту гонадотропінів, стероїдних гормонів, стану слизової оболонки матки при гістологічному дослідженні, даних ультразвукового дослідження</p>
				<p>Під час лікування слід враховувати вік хворої, форму дисфункціональної кровотечі, її масивність і тривалість. У терапії виділяють три етапи.</p>
				<p><em>На першому етапі</em> вживають заходів щодо негайного зупинення кровотечі, що здійснюють, як правило, в умовах стаціонару.</p>
				<ol>
				<li>Негормональна гемостатична терапія:</li>
				<ol>
				<li>препарати, що підвищують коагуляційні властивості крові (дицинон, натрію етамзилат, вікасол, амінокапронова кислота, препарати кальцію тощо);</li>
				<li>утеротонічні препарати (окситоцин, пітуїтрин та ін.);</li>
				<li>фізіотерапевтичне лікування (холод на низ живота, ионофорез кальцію хлориду тощо).</li>
				</ol>
				<li>Гормональна гемостатична терапія. Призначають естрогени у вели ких дозах &mdash; у першу добу по 10 000&mdash;20 000 ОД кожні 3-4 год (усього 50 000&mdash;60 000 ОД) або комбіновані естроген-гестагенні препарати &mdash; по 1 таблетці 4-6 разів на добу з подальшим поступовим зниженням дози препарату. У преклімактеричному і клімактеричному періодах також застосовують прогестерон чи його синтетичні аналоги (17-оксипрогестерону капронат &mdash; 17-ОПК), можна додати андрогени.</li>
				<li>Хірургічне лікування: вишкрібання слизової оболонки матки. У клімактеричному, а іноді у в репродуктивному періодах лікування треба починати з вишкрібання слизової оболонки матки не тільки для спинення кровотечі, ат з діагностичною метою для вибору подальшої тактики лікування. При ювенільних кровотечах вишкрібання проводять тільки за життєвими показниками у разі неефективності гормонального гемостазу; так звані мінімальні інвазивні хірургічні процедури, які виконують під гістероскопічним контролем: трансцервікальна резекція (абляція), лазерна абляція слизової оболонки матки, кріодеструкція її рідким азотом; видалення матки (надпіхвова ампутація або екстирпація матки) проводять у разі неефективного попереднього лікування, наростання анемії, погіршенні загального стану хворої. Обсяг оперативного втручання визначають за віком хворої, станом шийки матки і яєчників.</li>
				</ol>
				<p>Легкий перебіг міжменструальних кровотеч не потребує спеціального лікування, при виражених кровотечах &mdash; введення естрогенних гормонів у невеликих дозах (до 1000 ОД на добу) перед овуляцією і протягом наступних 2-3 днів</p>
				<p><em>Другий етап</em> лікування передбачає нормалізацію менструального циклу та профілактику рецидиву кровотечі. Лікувальні заходи можна проводити в умовах стаціонару або жіночої консультації. Особливе значення на цьому етапі мають загальнозміцнювальні заходи. Гормональне лікування проводять з обов'язковим урахуванням вікових особливостей, терапія може бути стимулювальною, замісною чи інгібуючою. Частіше використовують естрогени, гестагени, синтетичні прогестини.</p>
				<p><em>Третій етап</em> лікування спрямований на відновлення репродуктивної функції, його проводять у жінок репродуктивного періоду. Заходи цього етапу виконують при відновленні ритмічного менструального циклу. Ви. користовують антиестрогени, гонадотропіни, гонадотропін&mdash;рилізинг гормон.</p>
			</div>
		</div>
		<div class="focus">
			<div class="focus-title">Альгодисменорея</div>
			<div class="focus-content">
				<p>У більшості жінок менструації супроводжуються такими неприємними відчуттями: незначне нездужання, дратівливість, підвищена чутливість до деяких запахів, головний біль, відчуття важкості або біль унизу живота</p>
				<p><em>Розрізняють </em>первинну і вторинну альгодисменорею, функціонального й органічного характеру. Первинну альгодисменорею спостерігають з менархе, вторинна переважно є наслідком деяких гінекологічних захворювань, які зумовлюють розвиток вираженого больового синдрому під час менструацій.</p>
				<p><em>Етіологія і патогенез</em>. Первинну альгодисменорею спостерігають переважно в дівчат і молодих жінок. Серед причин виникнення первинної адьгодисменореї варто виділити найголовніші:</p>
				<ol>
				<li>механічні, які призводять до перешкоджання відтоку менструальної крові з матки. До них належать аномалії розвитку матки, атрезія каналу шийки матки, неправильне положення матки (гіперантефлексія або ретрофлексія);</li>
				<li>нейропсихогенні: альгодисменорея пояснюється лабільністю нерво вої системи з пониженням порога больової чутливості;</li>
				<li>ендокринні: основною причиною спастичних скорочень м'язової оболонки матки (міометрія), які зумовлюкуть ішемію матки, є порушення синтезу простагландинів;</li>
				<li>конституціональні (інфантилізм): aльгодисменорея пояснюється гіпоплазією матки, слабким розвитком м'язових елементів, які погано піддаються розтягненню при менструальному повнокрів'ї, унаслідок чого відбувається подразнення нервових закінчень і виникає больовий синдром.</li>
				</ol>
				<p>Вторинна альгодисменорея розвивається, як правило, у жінок 30&mdash; 40 років.</p>
				<p>Причиною болю під час менструації можуть бути також розриви заднього листка широкої зв'язки матки (синдром Аллена&mdash;Мастерса) і варикозне розширення тазових вен в основі широкої зв'язки і власно Зв'язки яєчників.</p>
				<p><em>Клінічна картина</em>. Біль при альгодисменореї виникає в перший день циклу або за декілька годин до початку менструації. Він є гострим, пореймоподібним, локалізується внизу живота, часто іррадіює у попереково-крижову ділянку, може супроводжуватися вегетативними розладами в різних органах і системах (мігренеподібний головний біль, запаморочення, біль у ділянці серця, тахі- або брадикардія), нудотою, блюванням, проносами, загальною слабістю, депресією, погіршенням пам'яті, свербежем, набряками повік та слизової оболонки носа тощо. Може супроводжувати кожну менструацію, регулярно з'являтися через кожні дві менструації або тільки під час деяких менструацій.</p>
				<p>При вторинній альгодисменореї, спричиненій міомою матки або аденоміозом, менструації набувають характер гіперполіменореї.</p>
				<p><em>Лікування </em>альгодисменореї спрямоване на усунення проявів основного захворювання: при запальних процесах &mdash; протизапальна терапія, при ендометріозі та міомі &mdash; гормонотерапія. У тяжких випадках показане оперативне лікування.</p>
			</div>
		</div>
		<div class="focus">
			<div class="focus-title">Нейрообмінно-ендокринний синдром</div>
			<div class="focus-content">
				<p>Для нейрообмінно-ендокринного синдрому притаманні порушення менструальної і репродуктивної функції на тлі збільшення маси тіла; може розвиватися як ускладнення після пологів чи аборту протягом 3&mdash;12 міс. Клінічна форма синдрому пов'язана з вагітністю і отримала назву &laquo;післяродове ожиріння&raquo;.</p>
				<p>У <em>патогенезі </em>важливе значення мають розлади функції гіпоталамічних структур. Патогенез нейрообмінно-ендокринного синдрому подібний до такого при хворобі Іценка -- Кушинга</p>
				<p>Підвищена продукція Лютеїнізуючого гормону зумовлює формування в яєчниках кістозно-атрезійних фолікулів зі зміною в них стероїдогенезу в бік підвищеного утворення андрогенів, тобто виникають вториннокістозні яєчники. У таких яєчниках не відбувається овуляція, а атретичні фолікули постійно виділяють малі дози естрогенів, унаслідок чого розвивається гіперплазія слизової оболонки матки і можуть виникати маткові кровотечі.</p>
				<p>Посилення продукції АКТГ, пролактину, кортизолу справляє діабетогенну дію, за рахунок чого розвиваються гіперглікемія, гіперінсулінемія, підвищується рівень вільних жирних кислот, що в сукупності призводить до накопичення жиру в організмі.</p>
				<p><em>Клінічну картину</em> формують такі симптоми: прогресуюче ожиріння з переважним відкладенням жиру на животі і плечовому поясі, вторинна ановуляторна безплідність, порушення менструального циклу за типом олігоменореї, гіпертрихоз.</p>
				<p>Для диференціальної діагностики з хворобою Іценка-Кушiнга проводять пробу з дексаметазоном.</p>
				<p><em>Лікування </em>спрямоване на зниження маси тіла і відновлення овуляторних менструальних циклів. До комплексу лікувальних заходів належить дієта, спрямована на зниження маси тіла (1200&mdash;1800 ккал на добу, обмеження цукрів, що швидко всмоктуються, розвантажувальні дні тощо). Лікування голодом заборонено, оскільки у більшості хворих спостерігають гіперглікемію.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
