<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Апоплексія яєчників, перекручування ніжки кісти та кістоми яєчника', isMain=false, isList=false, isPage=true, backBtn='obstetrics')">
	<div class="container">
		<div class="focus">
			<div class="focus-title">Апоплексія яєчника. Визначення.</div>
			<div class="focus-content">
				<p>Апоплексія яєчника зумовлена раптовим крововиливом, що супроводжується порушенням цілості тканини яєчника і нерідко кровотечею в черевну порожнину. Серед причин внутрішньочеревних кровотеч на частку апоплекciї ясчника припадає 0,5—2,5%. Захворювання здебільшого уражує жінок 20-36 роківі пов'язане з розривом жовтого тіла чи розривом фолікула.</p>
			</div>
		</div>
		<div class="focus">
			<div class="focus-title">Апоплексія яєчника. Етiологія і патогенез.</div>
			<div class="focus-content">
				<p>Гематома в яєчнику може сформуватися внаслідок змін у його судинах і тканинах, до чого призводять гіперемія, варикозно розширені, склерозовані судини, запальні процеси, дрібнокістозні зміни яєчників та ін. Провокуючими чинниками апоплексії яєчника є травма, фізичне напруження, статеві зносини тощо. У багатьох хворих кровотеча з яечника можлива за відсутності цих чинників.</p>
			</div>
		</div>
		<div class="focus">
			<div class="focus-title">Апоплексія яєчника. Клінічна картина і діагностика.</div>
			<div class="focus-content">
				<p><strong>Клінічна картина</strong> захворювання зумовлена характером внутрішньої кровотечі і супутніх захворювань. Якщо кровотеча пов'язана з розривом фолікула, симптоми захворювання 3'являються переважно між 12-м і 16-м днем менструального циклу, у пеpiод овуляції, що і є безпосередньою причиною виникнення кровотечі. У разі розриву жовтого тіла симптоми виникають в останній тиждень менструального циклу або навіть під час менструації. Найхарактернішими для апоплексії яєчників є біль та ознаки внутpішньої кровотечі.</p>
				<p>&nbsp;У зв'язку з переважанням того чи іншого симптому умовно розрізняють больову й анемічну форми захворювання.</p>
				<p>За однакової вираженості цих симптомів виділяють змішану форму яєчникової апоплексії. Захворювання часто розпочинається раптово, на тлі повного здоров'я. 3'являється гострий біль унизу живота або в одній із клубових ділянок з іррадіацією в нижню кінцівку або пряму кишку. Кровотечам з яечника не властиві затримки менструації, відсутні такі ознаки вагітності, як нудота, блювання, набрякання грудних залоз, виділення з них молозива тощо, що дає змогу диференціювати апоплексію яєчника від позаматкової вагітності. Якщо кровотеча в черевну порожнину масивна, то розвивають- ся симптоми анемії, колапсу, шоку. Шкіра і слизові оболонки стають блі- дими, пульс частим, артеріальний тиск зниженим. Живіт пальпаторно болючим, іноді визначається напруження передньої черевної стінки на боці ураження і симптоми подразнення очеревини. Під час гінекологічного 0бстеження ймовірні ознаки вагітності відсутні (слизові оболонки піхви і шийки матки рожеві, нормальні розміри матки тощо), придатки матки на боці yраження пальпаторно різко болючі. При вираженій картині внут- рішньої кровотечі або шоку диференціальна діагностика між яєчниковою кровотечею і позаматковою вагітністю не має практичного значення, ос- кільки в обох випадках показана термінова лапаротомія. За умови менше виражених симптомів апоплексії яєчника обов'язково проводять диферен- ціальну діагностику у зв'язку з тим, що позаматкова вагітність є абсолют- ним показанням до лапаротомії, а при больовій формі апоплексії за відустності симптомів кровотечі спочатку застосовують консервативну терапію, уважно спостерігаючи за станом хворої в умовах стаціонару. Уточненню діагнозу сприяє встановлення імунологічної або біологічної реакції на ваrітність: позитивна реакція свідчить про позаматкову вагітність. Апоплексія правого яєчника клінічно може нагадувати напад гостро- го апендициту. При апендициті точка найбільшої болючості під час пальпації визначається переважно посередині прямої лінії, що з'єднує пупок із передньоверхньою остю правої клубової кістки. Під час апоплексі яечника найбільша болючість пальпаторно локалізується нижче від зазна- ченої точки. Біль при апендициті іррадіює здебільшого в ділянку пупка i надчерев'я, а при гострих яєчникових кровотечах - у нижню кінцівку чи пряму кишку. Іноді, щоб установити діагноз, вдаються до лапароскопії. Досить важливе значення має дослідження крові в динаміці збільшення кількості лейкоцитів і ШОЕ характерніше для апендициту. Підозрюючи апоплексію яєчника, виконують пункцію черевної порожнини крізь заднє склепіння піхви. За наявності крові у вільній черевній порожнині прово- дять оперативне лікування.</p>
			</div>
		</div>
		<div class="focus">
			<div class="focus-title">Апоплексія яєчника. Лікування.</div>
			<div class="focus-content">
				<p>При больовій формі і задовільному стані хворої можлива консервативна терапія (спокій, холод на низ живота, призначення кровоспинних та антибактеріальних препаратів). Ретельне спостереження здійснюють в умовах стаціонару. Хворим із анемічною формою проводять резекцію або ушивання яєчника лапароскопічним чи лапаротомічним доступом.</p>
			</div>
		</div>
		<div class="focus">
			<div class="focus-title">Перекручення ніжки пухлини яєчника. Визначення.</div>
			<div class="focus-content">
				<p>Під поняттям «анатомічна ніжка пухлини (кісти або кістоми) яєчника» розуміють такі анатомічні утворення, як брижа яєчника, власна зв'язка яечника, підвішувальна зв'язка яєчника. У ніжці пухлини яєчника пролягають кровоносні судини (яечникова артерія, анастомоз її з матковою ар- терією, яечникова вена), лімфатичні судини і нерви. Хiрургічна ніжка, що утворилася внаслідок перекручення анатомічної ніжки, охоплює ще й маткову трубу.</p>
			</div>
		</div>
		<div class="focus">
			<div class="focus-title">Перекручення ніжки пухлини яєчника. Етіологія і патогенез.</div>
			<div class="focus-content">
				<p>Причини перекручення ніжки пухлини яєчника не завжди зрозумілі. У жінок, які багато народжували, із перерозтягнутою передньою черевною стінкою перекручення трапляється значно частіше. Перекручення ніжки пухлини може статися внаслідок гімнастичних вправ, швидкого повороту тулуба в ліжку, під час танців, фізичних навантажень.</p>
			</div>
		</div>
		<div class="focus">
			<div class="focus-title">Перекручення ніжки пухлини яєчника. Клінічна картина і діагностика.</div>
			<div class="focus-content">
				<p>При перекрученні ніжки пухлини насамперед порушується живлення пухлини, що призводить до розвитку характерної клінічної картини.</p>
				<p>Розрізняють стрімке і поступове, повне рекручення на 360&deg; і більше) і часткове (менше ніж на 360&deg;) перекручення ніжки пухлини. У разі повільного перекручення спочатку порушується відтIк крові по венозних судинах, що мають тонкі стінки і легко стискаються (кров продовжує надходити по артеріях із пружнішими стінками). Таким чином, у пухлині утворюсться венозний застій, вона збільшується в розмірах, виникають крововиливи. Можливий навіть розрив капсули пухлини з крововиливом у черевну порожнину. За умови значного перекручення ніжки кров припиняє надходити по артерії; пухлина позбавлена живлення, у ній відбуваються некротичні зміни. Іноді це може призвести до тяжких септичних ускладнень (перитоніт, якщо часно не вдатися до хiрургічного втручання).</p>
				<p>Здебільшого відбувається перекручення рухливих кіст із довгою ніжкою.</p>
				<p>Діiагностика гострого перекручення ніжки пухлини яєчника зазвичай - не утруднена, якщо в анамнезі у таких хворих -кісти або пухлини яєчника. Захворювання починаеться з різкого переймоподібного болю, що виникає раптово з іррадіаціею у нижні кінцівки і поперек. Незабаром додаються нудота, блювання, затримка випорожнення і газів. Пульс прискорений, температура тіла нормальна або субфебрильна. Живіт роздутий, пальпаторно відзначають ригідність м'язів передньої черевної стінки симптоми подразнення очеревини (клінічна картина гострого живота). Під час гінекологічного обстеження в ділянці придатків матки визначають пухлиноподібне утворення овальної форми, туго- або щільноеластичної консистенції, обмежено рухоме і різко болюче. Матка і придатки з протилежного боку не змінені. Часто у зв'язку з напруженням і болючістю передньої черевної стінки важко визначити пухлиноподібне утворення. Iноді в таких випадках обстежують хвору під анестезією. У разі поступового перекручення ніжки пухлини симптоми виражені меншою мірою, біль локалізується в ділянці розміщення пухлини, симпТОми то зникають, то з'являються знову.</p>
				<p>Диференціальну діагностику перекручення ніжки пухлини яечника проводять переважно з порушеною позаматковою вагітністю і гострим апендицитом. Ретельно зібраний анамнез, ознаки вагітності, картина внутрішньої кровотечі, кров'янисті виділення зі статевих шляхів, позитивна реакція на хоріонічний гонадотропін, виявлення крові під час пункції крізь задне склепіння піхви допомагають правильно встановити діагноз позаматкової вагrітності.</p>
				<p>Під час диференціювання перекручення і гострого апендициту особливі труднощі виникають при тазовому розміщенні червоподібного відростка. Важливе значення мають результати гінекологічного обстеження, а саме виявлення однобічного утворення, розміщеного в ділянці придатків матки, та біль у надлобковій ділянці, характерний для перекручення ніжки пухлини яєчника.</p>
			</div>
		</div>
		<div class="focus">
			<div class="focus-title">Перекручення ніжки пухлини яєчника. Лікування. </div>
			<div class="focus-content">
				<p>Лікування оперативне. Одразу після видалення пухлини її необхідно розітнути. Гладенька внутрішня поверхня свідчить про доброякісний характер новоутворення. За наявності ущільнень, сосочків, мозкоподібного вмісту показане термінове гістологічне дослідження препарату для вирішення питання про обсяг оперативного втручання.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
