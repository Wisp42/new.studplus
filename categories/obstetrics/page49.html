<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Хірургічне лікування в гінекології', isMain=false, isList=false, isPage=true, backBtn='obstetrics')">
	<div class="container">
		<div class="focus">
			<div class="focus-title">ОПЕРАТИВНІ МЕТОДИ ЛІКУВАННЯ</div>
			<div class="focus-content">
				<p>До оперативних втручань у гінекологічній практиці вдаються лише за умови, що консервативні методи лікування випробувані, і єдиним шляхом до видужання хворої, а часом і для врятування її життя, є операція.</p>
				<p>Показання, протипоказання до операції, iї обсяг, метод знеболювання Визначає лікар, проте величезна роль середнього медичного персоналу полягає в підготовці хворої до операції, післяопераційному догляді за нею забезпеченні технічного боку операції &mdash; підготовки інструментарію, білизни, операційного блоку з повним дотриманням правил асептики та антисептики</p>
				<p>Гінекологія належить до хірургічної галузі медицини, тому в гінекологічному відділенні вимоги до устрою операційного блоку, стерилізаії інструментарію, дезінфекції різних об'єктів, підготовки медперсоналу та інструментального столу до операції теж самі, що і для хірургічного вілділення.</p>
				<p>Розрізняють такі гінекологічні операції:</p>
				<ol>
				<li>Залежно від часу проведення:</li>
				<ul>
				<li><strong>планові</strong>, коли заздалегідь визначають дату і час проведення операції. Планову операцію краще проводити в першу половину менструального циклу. Не можна призначати операцію за 2&mdash;3 дні до менструації (крім діагностичного вишкрібання) і під час неї у зв'язку з фізіологічним посиленням кровоточивості тканин органів малого таза;</li>
				<li><strong>екстрені</strong> (ургентні), коли операцію проводять у будь-який час, якщо є загроза життю хворої.</li>
				</ul>
				<li>Залежно від обсягу проведення операції:</li>
				<ul>
				<li><strong>великі </strong>(надпіхвова ампутація матки, екстирпація матки, видалення придатків матки тощо);</li>
				<li><strong>малі</strong> (діагностичне вишкрібання, біопсія, поліпектомія тощо).</li>
				</ul>
				<li>Залежно вiд шляху проведення операції:</li>
				<ul>
				<li><strong>черевностінкові</strong> (лапаротомія &mdash; розтин передньої черевної стінки: поздовжній або поперечний за Пфаннештилем, -лапароскопія) &mdash; надпіхвова ампутація матки, екстирпація матки, операції на придатках матки тощо;</li>
				</ul>
				</ol>
				<p>&nbsp;<strong>вагінальні</strong> (піхвові) пластика стінок піхви, створення штучної піхви екстирпація матки, біопсія шийки матки, видалення міоматозного - вузла, що &laquo;народжується&raquo;, тощо.</p>
			</div>
		</div>
		<div class="focus">
			<div class="focus-title">ПІДГОТОВКА ХВОРОЇ ДО ОПЕРАТИВНОГО ВТРУЧАННЯ</div>
			<div class="focus-content">
				<p>Готуючи хвору <strong>до планової операції</strong>, проводять її ретельне клініко- лабораторне дослідження: загальний аналіз крові, група крові та резус- фактор, дослідження крові на сифіліс, ВІЛ-інфекцію, НBSAg (австралійський антиген), біохімічні аналізи крові (загальний білок, креатинін, сечовина, білірубін, печінкові проби, електроліти, коагулограма), глюкози в крові, загальний аналіз сечі, бактеріоскопічне (за потреби і бактеріологічне) дослідження виділень із піхви, каналу шийки матки, сечівника; онкоцитологічне дослідження; електрокардіографія; рентгенографія органів грудної клітки.</p>
				<p>Хвору оглядають стоматолог, терапевт, анестезіолог, а за показаннями- -інші спеціалісти (невропатолог, окуліст, хірург тощо).</p>
				<p>Напередодні операції жінка не вечеряє, можна випити лише склянку солодкого чаю, зранку не снідає. Увечеріі зранку перед операцією їй ставлять очисні клізми, вона приймає гігієнічний душ; за потреби зголюють волосся з лобкового підвищення, зовнішніх статевих органів, передньої черевної стінки.</p>
				<p>&nbsp;Безпосередньо перед операцією жінка спорожнює сечовий міхур, за потреби їй уводять постійний катетер на весь час операції.</p>
				<p>При підготовці хворої до <strong>піхвової операціїЇ</strong> проводять санацію піхви до досягнення &mdash;&mdash;І ступеня чистоти піхви. У день операції піхву обробляють антисептичним засобом і вводять стерильний тампон. Відсутність інфекції В піхві значно зменшує ризик розвитку післяопераційних септичних ускладнень.</p>
				<p>Перед операією проводять медикаментозну підготовку, щоб усунути психічне напруження і нормалізувати сон. Увечері напередодні операції хворій призначають снодійні, транквілізатори.</p>
				<p>За 30&mdash;40 хв до операції виконують премедикацію: внутрішньом'язово Вводять атропін, наркотичні анальгетики (промедол), антигістамінні препарати (димедрол).)</p>
				<p>Підготовка хворої <strong>до екстреної операції</strong> в більшості випадків дуже обмежена за часом (інколи. до кількох хвилин): .</p>
				<p>&nbsp;і тому зводиться до мінімуму : визначають групу крові і резус-фактор; якщо дозволяють обставини, ставлять очисну клізму (при кровотечі клізма протипоказана); за потреби проводять аспірацію шлункового вмісту та промивання шлунка, зголюють волосся на лобковому підвищенні; обов'язково спорожнюють сечовий міхур і вводять постійний катетер; премедикацію можуть виконувати безпосередньо в операційній внутрішньовенним уведенням препаратів</p>
			</div>
		</div>
		<div class="focus">
			<div class="focus-title">ВЕДЕННЯ ПІСЛЯОПЕРАЦІЙНОГО ПЕРІОДУ</div>
			<div class="focus-content">
				<p>Усі заходи після операції мають бути спрямовані на профілактику і своєчасне виявлення можливих ускладнень. Одразу після операції хвору переводять у спеціальну палату, де має постійно перебувати медична сестра, яка володіє навичками виконання необхідних реанімаційних маніпуляцій. Палата має бути оснащена системою підведення кисню, дихальними апаратами і набором лікарських засобів для надання екстреної допомоги. Особливу увагу хворій приділяють у перші 6 год після операції, погодинно вимірюючи артеріальний тиск, визначаючи частоту пульсу й дихання.</p>
				<p>У разі зниження артеріального тиску, зміни частоти і наповнення пульсу, розладів дихання, виникнення кровотечі та розвитку інших ускладнень терміново викликають чергового лікаря.</p>
				<p>При черевностінкових втручаннях одразу після операції на ділянку післяопераційної рани на 3&mdash;4 год накладають вантаж для гемостазу й запобігання розходженню швів передньої черевної стінки під час блювання або кашлю. Також для зменшення болю в операційній рані призначають холод на 30 хв (через 1,5&mdash;2 год), який відміняють через 2 доби.</p>
				<p>&nbsp;Одним із патологічних чинників, що негативно впливає на перебіг післяопераційного періоду, є біль, для усунення якого через 4-6 год після операції хворій призначають анальгетики (промедол, анальгін та ін.). Iн' єкції за потреби повторюють кожні 4 &mdash;6 год, а через 2&mdash;3 доби&mdash;&mdash; 1 раз на добу (на ніч).</p>
				<p>&nbsp;У післяопераційний період найголовнішим с оцінювання загального стану хворої (температура, пульс, артеріальний тиск, дихання), стану післяопераційної рани, нагляд за своєчасним спорожненням сечового міхура Кишок, установлення наявності чи відсутності ознак подразнення очеревини, визначення стану кишок.</p>
				<p>&nbsp;У більшості хворих уже наприкінці першої доби після операції починають відходити гази, відновлюється перистальтика кишок. Для стимуляції перистальтики з першої доби післяопераційного періоду призначають прозерин, церукал. Якщо перистальтика відсутня, на другу добу роблять гіпертонічну клізму, а на третю, за потреби, -очисну.</p>
				<p>&nbsp;Через 8&mdash;10 год після операції сечовий міхур має бути спорожнений, незважаючи на те що відразу після операції сечу було виведено через катетер. Якщо самостійне сечовипускання неможливлене, затримку сечі усувають лікарськими (пітуїтрин) і рефлекторними засобами (тепле судно, струмінь води) або шляхом катетеризації сечового міхура. У більшості хворих функція сечового міхура відновлюється, як тільки ім дозволяють вставати.</p>
				<p>У перші 6 &mdash;8 год після операції пацієнтці не дозволяють пити, тільки змочують їй губи та слизову оболонку ротової порожнини вологою серветкою. Згодом дають пити невеликими порціями переварену воду, настій шипшини без цукру, мінеральну негазовану воду. Із другої доби рідину дозволяють пити в кількості 1&mdash;1,5 л, а також бульйон, кефір. На третю добу можна вживати протерті супи, надалі поступово переходячи на загальне харчування.</p>
				<p>&nbsp;3 огляду на втрати рідини під час операції у післяопераційний період показана інфузійна терапія для коригування водно-електролітного і білкового обмінів, кислотно-основного стану та реологічних властивостей крові. Характері об'єм інфузійної терапії зумовлені основним захворюванням, особливостями оперативного втручання і віком хворої. Інфузійну терапію проводять протягом декількох днів після операції.</p>
				<p>Антибіотики доцільно призначати лише за наявності запальних процесів у малому тазі, після травматичних операцій, при повторних операціях або якщо виникла небезпека інфікування. Поведінка хворої в ліжку до кінця першої доби має бути активною (глибокі вдихи, згинання ніг, зміна положення тіла) для профілактики пневмонії. Призначають дихальну гімнастику. При неускладненому перебігу післяопераційного періоду хворі можуть вставати і ходити вже на другу добу (лапароскопії - через декілька годин) після операції.</p>
				<p>Особливо пильної уваги потребує післяопераційна пов'язка. Першу перев'язку роблять на другу добу. Далі, якщо післяопераційний період перебігає без ускладнень, перев'язки роблять за потребою. Шви знімають на 6&mdash;8-у добу після операції.</p>
				<p>Двічі на день хворим проводять туалет зовнішніх статевих органів, обмиваючи іх дезінфекційними розчинами.</p>
				<p>&nbsp;На 7&mdash;8-у добу (за лапароскопії &mdash; на третю добу) після операції за умови неускладненого перебігу післяопераційного періоду жінку виписують зі стаціонару під нагляд дільничного гінеколога.</p>
				<p>Після піхвових операцій у післяопераційний перiод показані ліжковий режим, анальгетики й антибіотики (за показаннями), дихальна гімнастика, регуляція функцій кишок і сечового міхура.</p>
				<p>При операціях на м'язах тазового дна акт дефекації затримується на 5 діб, що забезпечують ретельним спорожненням кишок перед операцією і споживанням рідкої іжі протягом 5 діб після операції. Із 6-і доби харчовий раціон поступово розширюють, Однак без включення клітковини</p>
				<p>&nbsp;Догляд за післяопераційною раною на промежині ведуть відкритим способом, піхву обробляють 0,1% розчином калію перманганату. На 5-у добу призначають клізму, шви знімають на 6-у добу.</p>
				<p>Вставати і ходити хворим після піхвових операцій дозволяють на 7-у добу, а виписують на 12-у. Протягом 3 міс. рекомендують обмежувати підняття важкого (не більше 3 кг). Пацієнток звільняють від важкої фізичної праці на термін до 6 міс. Після гінекологічних операцій малих за обсягом наглядають за загальним станом хворої (артеріальний тиск, пульс, колір шкіри та слизових 00олонок, температура) та виділеннями зі статевих шляхів.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
