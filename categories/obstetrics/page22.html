<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Кровотечі в ранній післяпологовий період', isMain=false, isList=false, isPage=true, backBtn='obstetrics')">
	<div class="container">
		<div class="focus">
			<div class="focus-title">Причини</div>
			<div class="focus-content">
				<ul>
				<li>затримка частин плаценти або оболонок;</li>
				<li>патологія прикріплення плаценти;</li>
				<li>защемлення плаценти.</li>
				</ul>
				<p>Величина крововтрати залежить від виду порушення прикріплення плаценти: повного, часткового прирощення або пророщення плаценти.</p>
			</div>
		</div>
		<div class="focus">
			<div class="focus-title">Клінічні прояви</div>
			<div class="focus-content">
				<ol>
				<li>Відсутні ознаки відокремлення плаценти протягом 30 хвилин без значної крововтрати &ndash;патологія прикріплення або прирощення плаценти.</li>
				<li>Кровотеча починається відразу після народження посліду &ndash; затримка частин плаценти або оболонок</li>
				<li>Кровотеча розпочинається після народження дитини без відділення плаценти &ndash; защемлення плаценти, неповне прирощення плаценти.</li>
				</ol>
			</div>
		</div>
		<div class="focus">
			<div class="focus-title">Допомога</div>
			<div class="focus-content">
				<ol>
				<li>Катетеризація периферичної або центральної вени залежно від величини крововтрати та стану жінки.</li>
				<li>Випорожнення сечового міхура.</li>
				<li>Перевірка ознак відділення плаценти та виділення посліду ручними прийомами;</li>
				<li>У разі защемлення посліду зовнішній масаж матки, зовнішні прийоми видалення посліду.</li>
				<li>У разі затримки частин плаценти або оболонок &ndash; ручне обстеження порожнини матки під внутрішньовенним наркозом;</li>
				<li>У разі порушення механізму відокремлення плаценти та відсутності кровотечі - очікування протягом 30 хв., (у вагітних із групи ризику &ndash; 15 хв.); ручне відокремлення плаценти та виділення посліду.</li>
				<li>При появі кровотечі &ndash; термінове ручне відокремлення плаценти та виділення посліду під в/в наркозом.</li>
				<li>Введення утеротонічних засобів &ndash; 10 &ndash;20 ОД окситоцину в/в на 400 мл фізіологічного розчину в/в крапельно.</li>
				<li>За умови істинного прирощення або пророщення плаценти &ndash; лапаротомія, екстирпація матки без придатків;</li>
				<li>Оцінка величини крововтрати та відновлення величини ОЦК.</li>
				</ol>
			</div>
		</div>
		<div class="focus">
			<div class="focus-title">Ведення послідового періоду</div>
			<div class="focus-content">
				<p><strong>Введення утеротоніків:</strong></p>
				<p><em>Крок 1</em></p>
				<ul>
				<li>Протягом першої хвилини після народження дитини пропальпуйте матку для виключення наявності в ній другого плоду, при його відсутності &ndash; введіть 10 ОД окситоцину внутрішньом&rsquo;язово.</li>
				<li>У разі відсутності утеротоніків не слід використовувати методику активного ведення третього періоду пологів. У цьому випадку слід застосовувати очікувальну тактику ведення третього періоду пологів.</li>
				<li>Народження посліду шляхом контрольованої тракції за пуповину:</li>
				</ul>
				<p><em>Крок 2</em></p>
				<p>перетисніть пуповину ближче до промежини затискачем, утримуйте перетиснуту пуповину та затискач в одній руці;</p>
				<p><em>Крок 3</em></p>
				<ul>
				<li>покладіть другу руку безпосередньо над лобком жінки й утримуйте матку відводячи її від лона;</li>
				<li>тримайте пуповину у стані легкого натяжіння та дочекайтесь першого сильного скорочення матки (зазвичай через 2-3 хв. після введення окситоцину ).</li>
				<li>Не тягніть за пуповину до початку скорочення матки, просто утримуйте пуповину в стані легкого натяжіння.</li>
				</ul>
				<p><em>Крок 4</em></p>
				<ul>
				<li>одночасно з сильним скороченням матки запропонуйте жінці потужитись і дуже обережно потягніть (тракція) за пуповину донизу, щоб відбулося народження плаценти;</li>
				<li>під час тракції продовжуйте проводити другою рукою контртракцію у напрямку протилежному тракції (тобто відштовхувати матку від лона);</li>
				<li>якщо плацента не опускається протягом 30-40 сек. контрольованої тракції, припиніть тракцію за пуповину, але продовжуйте обережно її утримувати у стані легкого натяжіння, другу руку залишіть над лоном, утримуючи матку;</li>
				<li>одночасно з наступним сильним скороченням матки повторіть тракцію.</li>
				<li>Ніколи не проводьте тракцію (підтягування) за пуповину без застосування контртракції (відведення) добре скороченої матки над лоном! Проведення тракції за пуповину без скорочення матки може призвести до вивороту матки</li>
				</ul>
				<p><em>Крок 5</em></p>
				<ul>
				<li>після народження плаценти утримуйте її двома руками і обережно обертайте, щоб скрутити оболонки, повільно підтягніть плаценту вниз; у разі обриву оболонок, обережно обстежте піхву і шийку матки в стерильних рукавичка та видаліть їх залишки;</li>
				<li>уважно огляньте плаценту та переконайтесь в її цілісності. Якщо частина материнської поверхні відсутня, або є ділянка обірваних оболонок з судинами, це потребує відповідних заходів (проведіть ручну ревізію стінок порожнини матки);</li>
				<li>при відсутності народження плаценти протягом 30 хвилин після народження плода під адекватним знеболенням проведіть ручне відділення плаценти і виділення посліду.</li>
				<li>У разі виникнення кровотечі &ndash; ручне відділення плаценти та виділення посліду має бути проведено негайно під адекватним знеболенням</li>
				</ul>
				<p><strong>Масаж матки:</strong></p>
				<p><em>Крок 6</em></p>
				<ul>
				<li>Після народження посліду негайно проведіть масаж матки через передню черевну стінку жінки, доки вона не стане щільною.</li>
				<li>В подальшому пальпуйте матку кожні 15 хв. протягом перших 2-х годин, щоб бути впевненому в тому, що матка не розслабляється, а залишається щільною.</li>
				<li>Міхур з льодом на низ живота у ранньому післяпологовому періоді не застосовується</li>
				</ul>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
