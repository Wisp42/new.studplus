<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Закриті ЧМТ.', isMain=false, isList=false, isPage=true, backBtn='surgery')">
	<div class="container">
		<div class="focus">
			<div class="focus-title">Закриті травми головного мозку </div>
			<div class="focus-content">
				<p>До закритої травми головного мозку відносяться: струс, забій і стиснення головного мозку. </p>
				<p>Ступінь ушкодження головного мозку залежить від площини, напрямку дії сили, її швидкості та величини. При всіх черепно-мозкових пошкодженнях виникає особлива та швидка реакція мозкової тканини на травму, яка проявляється:</p>
				<ol>
					<li>порушенням кровообігу; </li>
					<li>підвищенням внутрішньочерепного венозного тиску; </li>
					<li>розвитком мозкового набряку та набуханням мозкової речовини. </li>
				</ol>
				<p>Основні клінічні ознаки, які розвиваються при закритій черепно-мозковій травмі, поділяють на загальномозкові та місцеві (вогнищеві). До загальномозкових ознак відносять втрату свідомості, запаморочення, головний біль, нудоту, блювання, брадикардію і т. ін. Вони виникають внаслідок порушення функції мозку, в цілому, і його життєво важливих центрів, зокрема. До вогнищевих ознак відносять: параліч, афазію, порушення чутливості відповідних ділянок тіла, зору, слуху та ін. Ці симптоми зумовлені пошкодженням певних ділянок мозку з розташованими в них центрами. Найчастішим закритим пошкодженням головного мозку є струс.</p>
			</div>
		</div>
		<div class="focus">
			<div class="focus-title">Струс головного мозку</div>
			<div class="focus-content">
				<p>Струс головного мозку &ndash; це миттєве порушення його функції з короткочасною втратою свідомості, спричинений травмою голови.</p>
				<p><em>Діагностика:</em> Діагноз ставлять на підставі клінічної картини. Ушкодження кісток черепа не спостерігається. Тиск спинномозкової рідини та її склад без змін. При КТ і МРТ не виявляють відхилень у стані мозкової речовини і лікворних просторів.</p>
				<p><em>Перша допомога</em>. Госпіталізувати в нейрохірургічне відділення. Транспортувати у горизонтальному положенні.</p>
				<p><em>Лікування:</em> В основі лікування хворих зі струсом головного мозку є забезпечення ліжкового режиму протягом 7-10 днів і ретельний догляд за потерпілим. Усі інші лікувальні заходи повинні бути спрямовані на зменшення набряку мозку. При підвищенні внутрішньочерепного тиску хворим проводять дегідратаційну терапію: внутрішньовенно вводять 40-60 мл 40 % розчину глюкози або 20-40 мл 10 % розчину натрію хлориду, внутрішньом&rsquo;язово &ndash; 10 мл 20 % розчину сульфату магнезії, призначають сечогінні. При явищах набряку головного мозку додатково вводять внутрішньовенно 5-10 мл 2 % розчину гексонію, 1-2 мл 2 % розчину димедролу, 50-100 мг гідрокортизону та ін. При зниженні внутрішньочерепного тиску внутрішньовенно вводять 0,9 % розчин натрію хлориду, 5-10 % розчин глюкози, дистильовану воду. Для покращання мозкової мікроциркуляції та оксигенації призначають кавінтон, пірацетам, ноотропіл, амінолон, вімпоцетин тощо. Лікування хворих із тяжким ступенем струсу мозку може тривати до 3-4 тижнів.</p>
			</div>
		</div>
	</div>
	<script src="../../scripts/main.js"></script>
	<script src="../../scripts/focus.js"></script>
</body>
</html>
