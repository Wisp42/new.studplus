<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Загальне проявлення опікової травми – опікова хвороба, її розвиток та перебіг.', isMain=false, isList=false, isPage=true, backBtn='surgery')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Опікова хвороба &ndash; це комплекс клінічних симптомів, загальних реакцій організму та порушення функцій внутрішніх органів, які розвиваються внаслідок термічного ураження шкірних покривів і розміщених під ними тканин.</p>
				<p>Розвивається при поверхневих опіках (ІІ, ІІІА ст.) площею більше 15 % поверхні тіла і глибоких &ndash; більше 5 %.</p>
				<p>У перебізі цієї хвороби розрізняють чотири періоди: а) опікового шоку; б) токсемії; в) септикотоксемії; г) реконвалесценції.</p>
			</div>
		</div>
		<div class="focus">
			<div class="focus-title">Опіковий шок</div>
			<div class="focus-content">
				<p>В еректильній фазі шоку хворі збуджені, стогнуть від болю, свідомість їх не затьмарена, пульс прискорений, артеріальний тиск нормальний або підвищений, інколи спостерігається м&rsquo;язове посмикування, лихоманка. Триває еректильна фаза 1-1,5 год &ndash; довше, ніж при травматичному шоці.</p>
				<p>У торпідній фазі шоку хворі загальмовані, апатичні, температура тіла й артеріальний тиск знижуються, шкірні покриви бліді, риси обличчя загострені, з&rsquo;являється задишка, акроціаноз. Може виникати блювання. Важливе значення у перебігу шоку мають плазмовтрата і пов'язані з нею зміни у складі крові. Плазмовтрата через рану може досягати 200 мл/м2 на годину і супроводжується волемією</p>
				<p>Ступені</p>
				<ol>
				<li>Опіковий шок І ступеня виникає при поверхневих опіках 15-20 % площі шкіри, потерпілі дещо збудженні, скаржаться на сильний біль в ділянці опіку, артеріальний тиск підвищений, пульс до 90-100 ударів на хвилину. Дихання не порушене, погодинний діурез не знижений.</li>
				<li>Опіковий шок ІІ ступеня виникає при опіках 20-60 % площі шкіри. У хворих виникає загальмованість, адинамія, виражена тахікардія &ndash; до 100-120 ударів на хвилину, артеріальний тиск знижений до 100 мм рт. ст., дихання почащене &ndash; 20-22 на хв. Діурез знижений, підтримується тільки за допомогою медикаментозних засобів.</li>
				<li>Опіковий шок ІІІ ступеня виникає при термічних опіках 60 % поверхні шкіри. Стан хворих тяжкий, свідомість затьмарена, виникає загальмованість і сопор. Пульс більше 120 ударів на хв., артеріальний тиск &ndash; 80 мм рт. ст. і нижче, дихання поверхневе, швидко розвивається олігурія і анурія. Температура тіла знижується до 36 о С і нижче. Поряд із цим у потерпілих розвивається парез шлунково-кишкового тракту: виникає нудота, блювання, гикавка. Часто виникають стресові виразки ( виразки Курлінга) шлунково-кишкового тракту, які супроводжуються кровотечами.</li>
				</ol>			</div>
		</div>
		<div class="focus">
			<div class="focus-title">Період токсемії</div>
			<div class="focus-content">
				<p>У розвитку токсемії головну роль відіграє всмоктування токсичних речовин, які утворюються з пошкоджених тканин організму, що розпадаються</p>
				<p>Внаслідок дії токсинів стан потерпілого погіршується, температура тіла підвищується до 38-40о С, хворі стають в&rsquo;ялими, загальмованими. Часто спостерігається марення. Дихання стає поверхневим, пульс частим і слабким, артеріальний тиск зниженим. Через згущення крові (втрата плазми) збільшується кількість гемоглобіну, еритроцитів. Спостерігають зсув лейкоцитарної формули вліво. У сечі з&rsquo;являється білок, циліндри, еритроцити. Тривалість токсемії залежить від тяжкості ураження та стану організму потерпілого. При значних опіках вона триває 10-15 днів, а при розвитку інфекції переходить у септикотоксемію.</p>

			</div>
		</div>
		<div class="focus">
			<div class="focus-title">Період септикотоксемії</div>
			<div class="focus-content">
				<p>Виникає після розвитку інфекції на опіковій поверхні.</p>
				<p>Температура тіла набуває септичного характеру (сепсис), наростає анемія, гіпопротеїнемія, грануляції стають в&rsquo;ялими, блідими. Опікова інфекція і лихоманка, що виникає у тяжкохворих, може тривати до 2 місяців. Внаслідок інтоксикації та бактеріємії уражується серце, виникає токсичний гепатит, пієлонефрит, нерідко з&rsquo;являються гострі виразки шлунка, дванадцятипалої кишки, які викликають шлунковокишкові кровотечі. У цей період настає різке виснаження хворого (кахексія), яке може закінчитись смертю. Важливою ознакою септикотоксемії є бактеріємія. Найчастіше з крові висівають кокову та бацилярну мікрофлору.</p>
			</div>
		</div>
		<div class="focus">
			<div class="focus-title">Період реконвалесценції</div>
			<div class="focus-content">
				<p>Характеризується нормалізацією функцій органів і систем організму. Опікові рани очищаються від некротичних тканин, з’являються здорові, рожеві грануляції, відбувається епітелізація та рубцювання ран. Стан хворих покращується, температура тіла нормалізується, у них з’являється апетит, вони набирають ваги</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
