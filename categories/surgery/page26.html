<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Запальні захворювання прямої кишки та прилеглих до неї тканин.', isMain=false, isList=false, isPage=true, backBtn='surgery')">
	<div class="container">
		<div class="focus">
			<div class="focus-title">Геморой</div>
			<div class="focus-content">
				<p>Геморой &ndash; це гіперплазія кавернозної тканини анального каналу, що зумовлює посилений приплив артеріальної крові та розширення вен анального каналу.</p>
				<p><em>Клініка: </em></p>
				<p>Захворювання розпочинається поступово. Одним із перших симптомів є відчуття свербіння у задньому проході, потім з&rsquo;являється біль і вузли. В міру збільшення розширених вен виникають кровотечі з варикозних вузлів, ерозій або із слизової оболонки прямої кишки. Залежно від стадії розвитку захворювання, гемороїдальні вузли можуть випадати при фізичному напруженні, дефекації і самостійно вправлятися, а можуть випадати не тільки при напруженні та дефекації, а й при ходьбі, або просто при вертикальному положенні хворого. У гемороїдальних вузлах, які випали з ануса, нерідко розвивається тромбоз і тромбофлебіт, що супроводжується сильним болем. Хворий не може ходити, сидіти, з&rsquo;являється гарячка, загальна слабість. При огляді і пальпації вузли щільні, різко болючі.</p>
				<p><em>Діагностика:</em> огляд ануса при натужуванні, пальцеве дослідження прямої кишки, дослідження прямокишковим дзеркалом (ректоскопом), в окремих випадках &ndash; ректороманоскопія, &ndash; дозволяють встановити місце знаходження вузлів, їх кількість, форму, величину.</p>
				<p><em>Лікування:</em></p>
				<p>Консервативне: ЛФК, нормалізація дієти, ванни, висхідний душ після дефекації, при кровотечі &ndash; кровоспинні препарати &ndash; свічки з адреналіном, знеболювальні з анестезином, новокаїном.</p>
				<p>Оперативне лікування показане за таких умов:</p>
				<ul>
					<li>Геморой, ускладнений кровотечою</li>
					<li>Геморой та випадіння слизової оболонки</li>
					<li>Геморой та тріщина</li>
					<li>Геморой та парапроктит</li>
				</ul>
			</div>
		</div>
		<div class="focus">
			<div class="focus-title">Гострий парапроктит</div>
			<div class="focus-content">
				<p>Гострий парапроктит &ndash; гнійне захворювання клітковини навколо прямої кишки.</p>
				<p><em>Клініка</em>. Захворювання розпочинається гостро і розвивається дуже швидко з підвищенням температури тіла до 38-39 0С і розвитком інтоксикації. У хворого виникає різкий біль у ділянці заднього проходу, який інколи супроводжується тенезмами (позивом на дефекацію). При об&rsquo;єктивному обстеженні виявляють припухлість, гіперемію, болючість при пальпації. При пальцевому дослідженні виявляють ущільнення на певній ділянці, виникає біль при натискуванні на уражену стінку прямої кишки. При сформованих гнійниках у центрі ущільнення виникає флюктуація.</p>
				<p><em>Лікування:</em></p>
				<p>Оперативне: розкриття абсцесу з боку промежини або слизової оболонки прямої кишки; дренування. Антибіотики, сульфаніламіди, вітаміни.</p>
			</div>
		</div>
		<div class="focus">
			<div class="focus-title">Тріщина відхідника</div>
			<div class="focus-content">
				<p>Тріщина відхідника &ndash; виникає переважно у жінок. Причина &ndash; запори, твердий кал, звужене анальне кільце. </p>
				<p><em>Клініка</em>. Захворювання розпочинаються з простого розриву слизової оболонки і кровотечі, потім відбувається її інфікування і формується тріщина, до якої приєднується рефлекторний спазм анального сфінктера. Хвороба характеризується сильним болем з іррадіацією в поперек, сідниці, сечовий міхур. </p>
				<p><em>Діагностика</em><em>:</em> візуальне і пальпаторне дослідженнях прямої кишки, наявності частих кровотеч, болючому акті дефекації.</p>
				<p><em>Лікування:</em></p>
				<ul>
					<li>Консервативне: свічки з анестезином, висхідний душ і сидячі ванни з відваром трав (протягом 10-15 хв.), змазування маслом, нормалізація дієти.</li>
					<li>Оперативне: розтягування сфінктера і вирізання тріщини.</li>
				</ul>
			</div>
		</div>
		<div class="focus">
			<div class="focus-title">Випадання прямої кишки</div>
			<div class="focus-content">
				<p>Випадання прямої кишки &ndash; вихід стінки прямої кишки з заднього проходу.</p>
				<p><em>Клініка</em>: За клінічним перебігом випадання прямої кишки поділяється на 4 стадії:</p>
				<ul>
					<li>І ст. &ndash; кишка випадає тільки під час дефекації та самостійно вправляється;</li>
					<li>ІІ ст. &ndash; кишка випадає після дефекації та потребує додаткового вправлення;</li>
					<li>ІІІ ст. &ndash; кишка випадає при найменшому фізичному навантаженні, але втримується після вправлення;</li>
				<li>ІV ст. &ndash; кишка випадає при вертикальному положенні хворого і після вправлення. На ІІІ-ІV стадії хворі повністю втрачають працездатність, страждають, не можуть з&rsquo;явитися в громадських місцях через нетримання газів і калу.</li>
				</ul>
				<p><em>Діагностика:</em> Скарги, огляд, пальцеве дослідження прямої кишки хворого, що знаходиться в положенні навпочіпки, дає можливість своєчасно виявити захворювання. Обов&rsquo;язковою умовою при обстеженні таких хворих є виконання ректороманоскопії.</p>
				<p><em>Лікування:</em></p>
				<ul>
					<li>Консервативне: виключається напруження під час дефекації, показана фізіотерапія &ndash; ультразвук, УВЧ, ЛФК, масаж м&rsquo;язів промежини.</li>
					<li>Оперативне: підшивання і фіксація прямої кишки.</li>
				</ul>
			</div>
		</div>
		<div class="focus">
			<div class="focus-title">Проктит</div>
			<div class="focus-content">
				<p>Проктит &ndash; гостре або хронічне запалення слизової оболонки прямої кишки.</p>
				<p><em>Клініка:</em> Характеризується сильним пекучим болем і відчуттям переповнення прямої кишки, частими позивами на дефекацію, виділенням рідкого слизу, серозно - кров&rsquo;яної рідини, інколи з домішкою гною.</p>
				<p><em>Лікування:</em> мікроклізми з 0,5 % коларголом або оливковою олією.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
