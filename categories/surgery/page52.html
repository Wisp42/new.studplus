<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Відмороження', isMain=false, isList=false, isPage=true, backBtn='surgery')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Відмороження (congelatio) – це ураження частин тіла низькою температурою, що проявляється реактивним запаленням тканин та їх некрозом. При тривалому перебуванні людини в умовах низької температури може настати загальне замерзання.</p>
			</div>
		</div>
		<div class="focus">
			<div class="focus-title">Причини</div>
			<div class="focus-content">
				<ol>
				<li>низька температура середовища; </li>
				<li>підвищена вологість і швидкість вітру; </li>
				<li>місцеві та загальні розлади кровообігу (анемія, авітаміноз, виснаження, захворювання судин і т. ін.). Приблизно 90 % всіх відморожень складають ураження кінцівок.</li>
				</ol>
			</div>
		</div>
		<div class="focus">
			<div class="focus-title">Відмороження І ступеня.</div>
			<div class="focus-content">
				<p>Експозиція холодової дії невелика. При цьому спостерігається блідість шкіри, яка при відігріванні набуває синюшного або багрово-червоного забарвлення. Після відігрівання зберігаються тактильна і больова чутливість, активні рухи в пальцях кисті та стопи. Набряк тканин не прогресує. Біль у відморожених ділянках, незважаючи на легкість ураження, може бути від нестерпного до помірно вираженого. Одужання настає на 5-7-ий день хвороби.</p>
			</div>
		</div>
		<div class="focus">
			<div class="focus-title">Відмороження ІІ ступеня.</div>
			<div class="focus-content">
				<p>Характерною ознакою є утворення пухирів із прозорою рідиною, яка, як і при опіках, є близькою за складом до плазми. Пухирі в основному утворюються на 2-ий день після холодового ураження. Дно розкритих пухирів являє собою сосочково-епітеліальний шар шкіри, який, як правило, вкритий фібрином. Регенерація ушкоджених ділянок шкіри при відмороженнях ІІ ступеня відбувається повністю, без утворення грануляцій і рубців, протягом 1-2 тижнів.</p>
			</div>
		</div>
		<div class="focus">
			<div class="focus-title">Відмороження ІІІ ступеня.</div>
			<div class="focus-content">
				<p>Спостерігається некроз усіх шарів шкіри з можливим переходом на підшкірну клітковину. Спочатку утворюються пухирі, наповнені кров’янистим вмістом, шкіра набуває багряно-ціанотичного кольору, на дотик холодна. Після цього формуються некротичні струпи, після відпадання яких утворюються сполучнотканинні рубці. Середній термін лікування становить 35-40 діб.</p>
			</div>
		</div>
		<div class="focus">
			<div class="focus-title">Відмороження ІV ступеня.</div>
			<div class="focus-content">
				<p>Характеризується змертвінням шкіри, прилеглих м&rsquo;яких тканин і кісток у вигляді муміфікації або гангрени. Уже в перші години знижується температура шкіри, спостерігається виражений набряк тканин.</p>
				<p>На 2-3-тю добу виникає муміфікація або розвивається волога гангрена відморожених ділянок. До кінця першого тижня формується демаркаційна лінія, яка стає чіткішою наприкінці другого тижня, після чого може бути визначена межа уражених тканин. Слід зазначити, що реактивний набряк тканин при відмороженнях займає значно більшу ділянку, ніж зона некрозу. Особливою формою відмороження окремих ділянок організму є примороження та траншейна стопа.</p>
			</div>
		</div>
		<div class="focus">
			<div class="focus-title">Перша допомога</div>
			<div class="focus-content">
				<p>Основними завданнями під час надавання першої допомоги при відмороженнях є: зігрівання кінцівки, відновлення температури тканин до нормальних цифр і попередження розвитку інфекції. Відморожені ділянки тіла розтирають спиртом, горілкою, чистою сухою тканиною, струменем зігрітого повітря. Не можна розтирати відморожену ділянку тіла снігом, оскільки він ще більше охолоджує шкіру, може містити крупинки льоду, що пошкоджують тканини &ndash; виникає велика небезпека інфікування уражених ділянок.</p>
				<p>У тяжких випадках відмороженні ділянки тіла (кінцівки) зігрівають у ванні.</p>
				<p>Спочатку вода повинна бути кімнатної температури, через 20-30 хв її підвищують на 5оС і лише поступово протягом 1-2 години доводять до температури (39-40оС). Забороняється зігрівати відморожені ділянки тіла (кінцівки) зразу у гарячій воді, біля плити, вогнища, це може спричинити тромбування судин та некроз тканин. Одночасно із зігріванням проводять легкий масаж ураженої ділянки прогладжуванням від периферії до центру, аж до потепління та почервоніння кінцівки.</p>
			</div>
		</div>
		<div class="focus">
			<div class="focus-title">Лікування</div>
			<div class="focus-content">
				<p>Хворим призначають ліжковий режим із підвищеним положенням кінцівки, проводять тепле закутування і дають гаряче пиття. Поступове зігрівання не порушує структури охолоджених тканин, у потерпілих спостерігають менше виражену інтоксикацію. При повільному зігріванні та подальшому проведенні лікування, навіть якщо не вдається уникнути некрозу тканин, він, як правило, є сухим, а при швидкому, активному зігріванні може стати вологим. Крім цього, при швидкому зігріванні підсилюється больовий синдром, виникає виражена інтоксикація організму. Зігріту ділянку тіла або кінцівку слід висушити, обтерти спиртом або горілкою, накласти чисту (краще стерильну) пов&rsquo;язку з товстим шаром вати і укласти (кінцівку) на шину. При відмороженнях ІІ, ІІІ, ІV ступенях потерпілому необхідно ввести профілактичну дозу протиправцевої сироватки й анатоксин. Під час подальшого лікування потерпілих із відмороженнями проводять заходи, спрямовані на відновлення кровобігу в уражених ділянках, лікування місцевого процесу, профілактику інфекційних ускладнень. Хворим призначають спазмолітики (но-шпу, спазмоверин, баралгін або спасфон тощо).</p>
				<p>Для зняття спазму периферійних судин та покращання мікроциркуляції вкінцівках внутрішньоартеріально вводять суміш із 10 мл 0,25 % розчину новокаїну, 2 мл папаверину, 2 мл 1 % розчину нікотинової кислоти і 10 тис. ОД гепарину. Вказану суміш переважно застосовують у реактивний період (протягом перших 5 діб після травми). Для профілактики тромбозів призначають антикоагулянти. Добова доза антикоагулянтів (гепарину) становить 30-40 тис. ОД, можна вводити кальципарин, фраксипарин, фрагмин, клексан. Крім цього, призначають вітаміни групи В, С та антибіотики широкого спектра дії. При наявності змертвіння проводять некротомію, ампутацію відмороженого сегмента, при необхідності &ndash; автодермопластику, реконструктивні операції.</p>

			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
