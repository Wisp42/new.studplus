<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Транспортна іммобілізація та транспортування потерпілих.', isMain=false, isList=false, isPage=true, backBtn='surgery')">
	<div class="container">
		<div class="focus">
			<div class="focus-title">Визначення та мета</div>
			<div class="focus-content">
				<p>Іммобілізація - це забезпечення нерухомості кісток у місці перелому. Нерухомість у місці перелому досягається накладанням спеціальних шин або підручних засобів і фіксацією двох найближчих суглобів (вище і нижче місця перелому). Така іммобілізація називається транспортною. Вона зменшує больові відчуття і попереджає виникнення шоку.</p>
				<p>Метою транспортної іммобілізації є забезпечення нерухомості зони пошкодження на період евакуації постраждалого в той лікувальний заклад, де йому буде проведене повноцінне лікування.</p>
				<p>Транспортна іммобілізація переслідує цілі профілактики:</p>
				<ul>
					<li>шоку;</li>
					<li>вторинних пошкоджень тканин;</li>
					<li>вторинних кровотеч;</li>
					<li>інфекційних ускладнень ран.</li>
				</ul>
			</div>
		</div>
		<div class="focus">
			<div class="focus-title">Показання</div>
			<div class="focus-content">
				<ul>
					<li>масивне пошкодження м'яких тканин;</li>
					<li>опіки;</li>
					<li>відмороження;</li>
					<li>синдром тривалого здавлення;</li>
					<li>пошкодження кровоносних судин;</li>
					<li>пошкодження нервових стовбурів;</li>
					<li>пошкодження кісток;</li>
					<li>пошкодження суглобів.</li>
				</ul>
			</div>
		</div>
		<div class="focus">
			<div class="focus-title">Правила накладання транспортних шин:</div>
			<div class="focus-content">
				<ol>
					<li>Транспортна іммобілізація повинна бути зроблена як можна раніше від моменту пошкодження.</li>
					<li>Транспортні шини повинні забезпечити іммобілізацію як мінімум двох суміжних суглобів крім пошкодженого сегменту кінцівки. Три суглоби повинні бути іммобілізовані при пошкодженні стегна (тазостегновий, колінний, гомілковостопний суглоби) і плеча (плечовий, ліктьовий і променевозап'ясний суглоби).</li>
					<li>При іммобілізації кінцівки необхідно по можливості надати їй середньофізіологічне положення, а якщо це неможливо, то таке, при якому кінцівка менш травмується.</li>
					<li>Транспортні шини накладаються поверх одягу і взуття. З одного боку, це дозволяє уникнути додаткової травматизації пошкодженого сегменту при роздяганні потерпілого, а, з другого боку, одяг або взуття виконують роль додаткових прокладок між шкірою і шинами.</li>
					<li>Шина повинна бути відмодельована до накладання. Моделювати шини на хворому неприпустимо, оскільки це призводить до грубої травматизації пошкодженого сегменту, значно підсилює больовий синдром.</li>
					<li>При закритих переломах перед накладанням транспортної шини необхідно зробити легке витягування кінцівки з корекцією осі останньої. У більшості випадків це дозволяє зменшити зміщення відламків і тим самим послабити їх тиск на прилеглі м'які тканини. При відкритих переломах цього робити не можна, оскільки при тракції із рани забруднені відламки &laquo;йдуть&raquo; під м'які тканини, додатково інфікуючи рану.</li>
					<li>З метою профілактики пролежнів шина, якщо це необхідно, перед накладанням повинна бути обмотана м'яким матеріалом, а на кісткові виступи повинні бути накладені прокладки з марлі або вати.</li>
					<li>В зимовий час іммобілізовану кінцівку необхідно додатково утеплити.</li>
				</ol>
			</div>
		</div>
		<div class="focus">
			<div class="focus-title">Засоби транспортної іммобілізації можуть бути табельними (стандартні шини) або підручними і відповідати наступним вимогам:</div>
			<div class="focus-content">
				<ul>
					<li>Забезпечувати надійну іммобілізацію пошкодженого органу або кінцівки.</li>
					<li>По можливості забезпечувати фіксацію пошкодженої кінцівки у функціонально вигідному положенні.</li>
					<li>Бути простими в застосуванні, оскільки їх доводиться накладати у складних умовах.</li>
					<li>Бути портативними.</li>
					<li>Бути недорогими у виготовленні.</li>
				</ul>
				<p>Навіть в ізоляційному періоді катастроф транспортну іммобілізацію бажано здійснювати з використанням табельних засобів: стандартних транспортних шин, спеціально сконструйованих і пристосованих для повноцінної іммобілізації того або іншого сегменту. </p>
			</div>
		</div>
		<div class="focus">
			<div class="focus-title">Драбинчасті шини (Крамера)</div>
			<div class="focus-content">
				<p><strong>Драбинчасті шини (Крамера)</strong> мають свої переваги і недоліки. Достоїнствами драбинчастих шин є те, що вони добре моделюються. Використовуючи цю якість, можна фіксувати кінцівку в будь-якому положенні. Другою позитивною властивістю шин є універсальність конструкції. З їх допомогою можна провести іммобілізацію будь-якого сегменту, будь-якого пошкодження. Недоліком драбинчастих шин є те, що перед накладенням їх необхідно обмотувати м'яким матеріалом з метою профілактики пролежнів. Бажано поверх м'якого матеріалу обшити шину клейонкою, що дозволить виробляти санітарну обробку вживаних шин.</p>
			</div>
		</div>
		<div class="focus">
			<div class="focus-title">Лубкові шини</div>
			<div class="focus-content">
				<p><strong>Лубкові шини</strong> відрізняються дешевизною, портативністю, проте не моделюються. Використовуючи ці шини, можна здійснити іммобілізацію будь-якого сегменту кінцівки, але тільки в прямому положенні.</p>
				<p>Сітчасті шини виготовлені з тонкого дроту і змотані в рулон на зразок бинта. Вони придатні для іммобілізації дрібних кісток, наприклад стопи або кисті.</p>
			</div>
		</div>
		<div class="focus">
			<div class="focus-title">Шина Дітеріхса</div>
			<div class="focus-content">
				<p><strong>Шина Дітеріхса</strong> - єдина зі всього комплекту &laquo;Транспортні шини&raquo;, що дозволяє з метою кращої іммобілізації виробляти і витягання пошкодженої ноги. Шина Дітеріхса складається з чотирьох частин: двох розсувних планок (зовнішньої і внутрішньої), підошви-підстопника і закрутки у вигляді палички і шнура.</p>
				<p>Прямими показаннями для накладання шини Дітеріхса є пошкодження тазостегнового суглоба, колінного суглоба і стегнової кістки. Накладання шини Дітеріхса при пошкодженнях гомілки не є помилкою, але враховуючи їх обмежену кількість в комплекті і тривалість накладання, при пошкодженнях гомілки краще використовувати інші шини.&nbsp;</p>
			</div>
		</div>
		<div class="focus">
			<div class="focus-title">Пневматичні шини</div>
			<div class="focus-content">
				<p>Пневматичні шини на вигляд нагадують подвійні контурні пов'язки із застібкою-змійкою. Комплект містить шини для іммобілізацїі будь-якого сегменту кінцівки. Для іммобілізації пошкоджена кінцівка поміщається на шину, потім змійка застібається, і шина накачується повітрям з рота, або з використанням балона із стислим газом. Недоліком цих шин є те, що вони можуть бути легко пошкоджені з втратою іммобілізаційних властивостей.</p>
			</div>
		</div>
		<div class="focus">
			<div class="focus-title">Вакуумні шини</div>
			<div class="focus-content">
				<p><strong>Вакуумні шини </strong>наповнені гранулами. Для того, щоб така шина набула іммобілізаційні властивості, необхідно, навпаки, з неї викачати повітря.</p>
				<p>За відсутності табельних засобів іммобілізація може бути здійснена підручними засобами з використанням будь-яких предметів (вітки дерев, палиці, дошки, щити, двері, картон, фанера і т.п.), що дозволяють якщо не повністю, то хоча б частково дотриматися вищевикладених правил. При відсутності і підручних засобів слід використовувати так звану аутоіммобілізацію. Суть останньої полягає у тому, що пошкоджена верхня кінцівка марлевими бинтами або косинкою фіксується до тулуба, а пошкоджена нижня кінцівка - до здорової ноги.</p>
			</div>
		</div>
		<div class="focus">
			<div class="focus-title">При ушкодженнях кісток черепа.</div>
			<div class="focus-content">
				<p>Для попередження додаткових ушкоджень і струсів голови проводять її іммобілізацію за допомогою ватно-марлевого, надувного підкладного кругів або підсобних засобів (ковдра, одяг, сіно, мішечки з піском або землею тощо) шляхом створення із них валика навколо голови. Іммобілізацію голови можна виконати і за допомогою пращевидної пов'язки, проведеної під підборіддям і фіксованої до носилок. Якщо рана голови знаходиться в потиличній області або є перелом кісток у цій зоні, то перевозити потерпілого потрібно на боку. У хворих з подібними травмами дуже часто спостерігається блювота, тому за ними необхідно постійно наглядати, щоб не допустити асфіксії блювотними масами.</p>
			</div>
		</div>
		<div class="focus">
			<div class="focus-title">При переломі хребта.</div>
			<div class="focus-content">
				<p>Навіть невеликі зміщення хребців можуть викликати розрив спинного мозку, ось чому категорично заборонено садити чи ставити на ноги потерпілого. Перш за все необхідно створити умови для повного знерухомлення.</p>
				<p>Метою іммобілізації при ушкодженнях хребта є усунення можливості рухатися хворому.. Транспортування такого хворого є небезпечним оскільки зміщені хребці можуть травмувати спинний мозок. Транспортувати таких потерпілих необхідно на твердих носилках (дошці, щиті, дверях). У випадках транспортування хворого в положенні на спині бинтами фіксують обидві кисті рук на тулубі, а ноги в області колінних та гомілковостопних суглобів.</p>
			</div>
		</div>
		<div class="focus">
			<div class="focus-title">При переломах хребців грудного відділу</div>
			<div class="focus-content">
				<p>При переломах хребців грудного відділу або верхніх поперекових хребців хворого слід транспортувати на носилках у положенні на животі, підклавши під груди і голову подушку або одяг. </p>
			</div>
		</div>
		<div class="focus">
			<div class="focus-title">У випадку перелому шийного відділу</div>
			<div class="focus-content">
				<p>У випадку перелому шийного відділу хребта транспортування проводити на спині з іммобілізацією голови, як при ушкодженнях черепа. Під шию потерпілому підкладають валик із одягу. У таких випадках бажано зробити ватний комірець. Для цього шию потерпілого слід обгорнути товстим шаром вати, яку прибинтовують.</p>
			</div>
		</div>
		<div class="focus">
			<div class="focus-title">При ушкодженнях кісток плечового пояса.</div>
			<div class="focus-content">
				<p>При ушкодженнях ключиці і лопатки основна мета іммобілізації - створення спокою і усунення дії важкості руки і плечового пояса, що досягається за допомогою косинки або бинтових пов'язок. Іммобілізація косинкою здійснюєть-ся шляхом підвішування руки з вкладеним в пахову западину валиком. Можна проводити іммобілізацію пов'язкою типу Дезо. Транспортувати таких хворих треба в положенні сидячи. При переломах ключиці можливе фіксування ліктьових суглобів за спиною. Руки хворого при цьому мають знаходитися у зігнутому в ліктях положенні.</p>
			</div>
		</div>
		<div class="focus">
			<div class="focus-title">При ушкодженнях верхніх кінцівок.</div>
			<div class="focus-content">
				<p>При переломах плечової кістки у верхній третині руку згинають в ліктьовому суглобі під гострим кутом так, щоб кисть лягла на сосок протилежної сторони. У пахвову западину кладуть ватно-марлевий валик, передпліччя підвішують на косинці, а плече фіксують до тулуба бинтом. При переломах плеча в середній третині іммобілізація здійснюється драбинчастою шиною Крамера. Шину обгортають ватою і моделюють по неушкодженій кінцівці хворого або по кінцівці здорової людини такого ж зросту, як і хворий. Шина повинна фіксувати два суглоби - плечовий і ліктьовий. Шину виги-нають під прямим кутом, іншою рукою беруть другий кінець шини і пригинають його до спини. У пахвову западину кладуть ватно-марлевий валик. При локалізації перелому в області ліктьо-вого суглобу шина повинна захоплювати плече і доходити до п'ясно-фалангового зчленування. Шину прибинтовують до плеча, ліктя, передпліччя, кисті, залишаючи вільними тільки пальці. Травмовану руку підвішують на косинці, перекинуту одним кінцем через шию хворого.</p>
			</div>
		</div>
		<div class="focus">
			<div class="focus-title">При іммобілізації підручними засобами</div>
			<div class="focus-content">
				<p>При іммобілізації підручними засобами (палиці, дощечка, парасолька) необхідно дотри-муватись певних умов: з внутрішньої сторони верхній кінець імпровізованої шини повинен доходити до пахвової западини, а із зовнішньої сторони другий її кінець повинен виступати за плечовий суглоб, а нижні кінці - за лікоть. Після накладання таких шин їх прив'язують нижче і вище місця перелому до плечової кістки, а передпліччя підвішують на косинці.</p>
			</div>
		</div>
		<div class="focus">
			<div class="focus-title">При ушкодженнях передпліччя</div>
			<div class="focus-content">
				<p>При ушкодженнях передпліччя необхідно виключити рух у ліктьовому і променево-зап'ястному суглобах. Для іммобілізації використовують драбинчасту шину або шину, зроблену з підручних засобів. Шина накладається по зовнішній поверхні руки, зігнутої під прямим кутом. Ії прибинтовують до передпліччя, яке підвішують за допомогою косинки.</p>
			</div>
		</div>
		<div class="focus">
			<div class="focus-title">При ушкодженнях променево-зап'ястного суглоба</div>
			<div class="focus-content">
				<p>При ушкодженнях променево-зап'ястного суглоба і кисті шина обгортається ватою, накладається від кінців пальців до ліктя по долонній поверхні руки. При значних ушкодженнях шину накладають також на тильну поверхню. Кисті надають фізіологічного положення, а в долоню хворого вкладають щільний валик. </p>
			</div>
		</div>
		<div class="focus">
			<div class="focus-title">При ушкодженнях нижніх кінцівок.</div>
			<div class="focus-content">
				<p>Надійною іммобілізацією при ушкодженнях стегна слід вважати таку, коли захоплюються три суглоби і шина йде від пахової западини до ступні. Найзручнішою в користуванні є шина Дітеріхса, яка забезпечує необхідні умови - фіксацію і одночасно витягнення. Ця шина використовується при переломах стегна і гомілки на всіх рівнях.&nbsp;</p>
				<p>З успіхом використовують драбинчасті шини Крамера. Дві з них зв'язуються поздовжньо, фіксуються від пахової западини до краю ступні з урахуванням її згину на внутрішнє склепіння ступні, третю шину розміщують від сідничної складки до кінчиків пальців. Широко використовують імпровізовані шини.</p>
			</div>
		</div>
		<div class="focus">
			<div class="focus-title">При транспортній іммобілізації гомілки</div>
			<div class="focus-content">
				<p>При транспортній іммобілізації гомілки (переломі) фіксуються колінний та гомілковостопний суглоби. Для правильного накладання шини потрібно, щоб помічник підняв гомілку за п'ятку і, нібито знімаючи чобіт, плавно витягнув її. Потім шину із зовнішнього та внутрішнього боків прибинтовують до ушкодженої кінцівки. Можна, використовуючи одну драбинчасту шину, накладати по задній поверхні ноги від сідничної складки до ступні із загином на неї. Така шина попередньо вигинається за формою фізіологічних вигинів ноги.</p>
			</div>
		</div>
		<div class="focus">
			<div class="focus-title">При переломах кісток тазу</div>
			<div class="focus-content">
				<p>При переломах кісток тазу іммобілізацію за допомогою шин провести неможливо, тому хворого потрібно покласти на рівну тверду поверхню (щит, двері), ноги зігнути в колінних і кульшових суглобах, стегна трохи розвести в сторони (положення жаби), під коліна підкласти тугий валик із подушечки, ковдри, пальта, сіна тощо висотою 25-30 см., прив'язати до цієї поверхні.</p>
			</div>
		</div>
		<div class="focus">
			<div class="focus-title">При переломах ребер</div>
			<div class="focus-content">
				<p>Перша допомога полягає в іммобілізації ребер, яка здійснюється накладанням тугої циркулярної пов'язки на грудну клітку. При відсутності бинта для цього можна використати рушник, простирадло. Найбільш безболісне транспортування в лікарню необхідно здійснювати, надавши потерпілому положення сидячи.</p>
			</div>
		</div>
	</div>
	<script src="../../scripts/main.js"></script>
	<script src="../../scripts/focus.js"></script>
</body>
</html>
