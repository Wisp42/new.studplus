<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Хірургічний туберкульоз та його форми.', isMain=false, isList=false, isPage=true, backBtn='surgery')">
	<div class="container">
		<div class="focus">
			<div class="focus-title">Кістково-суглобовий туберкульоз</div>
			<div class="focus-content">
				<p>Виникненню захворювання сприяють вірулентність, масивність туберкульозної інфекції, травма, переохолодження, незадовільні санітарно-побутові умови. Як правило, уражається кісткова тканина метафіза, що призводить до виникнення первинного оститу. Кісткова тканина в цьому місці розсмоктується (рерафікація), внаслідок чого утворюється порожнина (каверна) із зернистим розпадом та дрібними кістковими секвестрами. У результаті поширення гнояка на сусідні тканини можуть утворюватись натічні абсцес. Слід зазначити, що ці абсцеси можуть поширюватись по фасціальних просторах на значну відстань від первинного вогнища (наприклад, на стегно при туберкульозі поперекових хребців) і визначаються у вигляді малоболючого, еластичного, пухлиноподібного утворення. При пальпації таких утворів спостерігають флюктуацію, а при їх прориві утворюються нориці, які тяжко лікуються. Ця фаза туберкульозу називається первинним оститом (або передартритичною фазою). </p>
			</div>
		</div>
		<div class="focus">
			<div class="focus-title">Клініка</div>
			<div class="focus-content">
				<p>Розвиток місцевого туберкульозного процесу кісток супроводжується болем, утрудненням під час ходьби. У результаті руйнування суглобових кінців суглоб деформується, збільшується в об&rsquo;ємі. Хворий утримує кінцівку в напівзігнутому положенні. Інколи утворюються нориці, з яких відходять дрібні кісткові секвестри. Шкіра над таким суглобом стає гладкою, блискучою, може бути звичайного забарвлення (почервоніння шкіри немає), однак вона потовщується і виникає так званий симптом Александрова &ndash; потовщення шкірної складки. </p>
				<p>Крім ексудативних кістково-суглобових форм туберкульозу, є сухі форми артриту, які спостерігаються частіше при ураженні плечового суглоба. Перебіг кістково-суглобового туберкульозу характеризується і загальною симптоматикою: схудненням, субфебрильною температурою, пітливістю, загальною слабістю. </p>
				<p>При дослідженні крові виявляють анемію, лейкоцитоз, зсув лейкоцитарної формули вліво, збільшення швидкості осідання еритроцитів (ШОЕ). Важливе значення для діагностики туберкульозу кісток має проведення специфічної туберкулінової реакції Манту, а також рентгенологічне обстеження. При рентгенографії кісток виявляють дефект кісткової тканини у вигляді вогнища прояснення, секвестрів. При ураженні суглобів спостерігають зміну контурів синовіальної оболонки, розширення суглобової щілини, а при зрощенні кісток у постартритичній фазі, формується анкілоз суглоба.</p>
				<p>Найбільш часто уражається кульшовий (туберкульозний коксит) і колінний (туберкульозний гоніт) суглоби. </p>
			</div>
		</div>
		<div class="focus">
			<div class="focus-title">Туберкульозний коксит</div>
			<div class="focus-content">
				<p>Захворювання проявляється ознаками туберкульозної інтоксикації, болем у кульшовому суглобі при ходьбі, розвивається атрофія м&rsquo;язів, хворий приймає вимушене положення: стегно приведене і зігнуте, пахові і сідничні складки згладжені, можуть бути гнійні нориці. При рентгенологічному дослідженні виявляють звуження суглобової щілини, виражений остеопороз, руйнування голівки стегнової кістки або вертлюжної западини. </p>
			</div>
		</div>
		<div class="focus">
			<div class="focus-title">Туберкульозний гоніт</div>
			<div class="focus-content">
				<p><strong>Туберкульозний гоніт</strong> &ndash; ураження колінного суглоба туберкульозним процесом, трапляється переважно у дітей раннього віку. За частотою туберкульоз- 584 Спеціальна хірургія ний гоніт займає третє місце (15-20 %) серед інших кістково-суглобових туберкульозних захворювань. На преартритичній стадії процес локалізується в епіфізі кістки, основними ознаками є біль у колінному суглобі, що підсилюється при ходьбі, кульгавість, швидка стомлюваність. </p>
				<p>На артритичній стадії біль у суглобі посилюється, останній збільшується в об&rsquo;ємі, шкіра над ним стає гладкою, блискучою, контури суглоба згладжені, він набуває веретеноподібної форми. Внаслідок накопичення рідини в суглобовій порожнині виникає симптом балотування (при натисканні на надколінок він занурюється, а при відпусканні &ndash; повертається в попереднє положення). Хворий тримає ногу в напівзігнутому положенні. Інколи утворюються нориці, з яких відходять дрібні кісткові секвестри. Шкірна складка на зовнішній поверхні стегна хворої ноги товстіша, ніж на здоровій (симптом Александрова). При рентгенологічному обстеженні визначають остеопороз суглобових кінців кістки, звуження суглобової щілини.</p>
			</div>
		</div>
		<div class="focus">
			<div class="focus-title">Лікування:</div>
			<div class="focus-content">
				<p>Лікування кістково-суглобового туберкульозу повинно бути комплексне. Воно включає антибактеріальну терапію, дію на вогнище інфекції і загальнозміцнювальні лікувальні заходи. Хворих госпіталізують у спеціальні протитуберкульозні кістково-суглобові санаторії. Важливе значення має раціональне харчування з достатнім вмістом білків, вітамінів, мікроелементів. Антибактеріальна терапія передбачає застосування протитуберкульозних препаратів (стрептоміцину, рифампіцину, циклосерину, ізоніазиду, салюзиду та ін.). </p>
				<p>Поряд із цим, проводять іммобілізацію ураженої ділянки тіла: при ураженні кульшового суглоба накладають кокситну пов&rsquo;язку, колінного &ndash; гонітну гіпсову пов&rsquo;язку. Хворі з кістково-суглобовим туберкульозом потребують тривалого перебування у гіпсових пов&rsquo;язках, за ними повинен бути ретельний догляд. У лежачих хворих слід своєчасно проводити профілактику пролежнів, запалення легенів, атрофії м&rsquo;язів і т. ін. При наявності туберкульозного напливу проводять його пункцію, відсмоктують гнійний вміст і вводять розчин стрептоміцину в комбінації з антибіотиком пеніцилінового ряду. </p>
				<p>При відсутності ефекту від консервативного лікування використовують хірургічні способи. При ураженні суглобів видаляють пошкоджену синовіальну оболонку з вогнищем кісткової деструкції і створюють анкілоз (нерухомість) у функціонально вигідному положенні кінцівки.</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
