<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='ПІСЛЯОПЕРАЦІЙНІ УСКЛАДНЕННЯ', isMain=false, isList=false, isPage=true, backBtn='surgery')">
	<div class="container">
		<div class="focus">
			<div class="focus-title">Визначення</div>
			<div class="focus-content">
				<p>Важливе значення в одужанні хворого має профілактика, своєчасна діагностика та лікування післяопераційних ускладнень. Найбільш частими і небезпечними ускладненнями післяопераційного періоду є: ускладнення зі сторони рани, серцево-судинної, дихальної, сечовидільної системи, шлунково-кишкового тракту. За термінами виникнення всі ускладнення поділяються на ранні і пізні. Ранні – це ускладнення, які виникають у перші 48 год після операції. До них відносять гостру дихальну недостатність, кровотечу з операційної рани, гостру серцево-судинну недостатність та ін. Пізні – це ускладнення, які виникають через 48 год після операції. До них відносять нагноєння, абсцеси, перитоніт, пролежні, тромбоемболії та ін. При догляді за післяопераційними хворими особливу увагу необхідно приділяти температурі тіла хворого, слідкувати за частотою пульсу, артеріальним тиском, глибиною і частотою дихання, станом післяопераційної рани, дренажними трубками</p>
			</div>
		</div>
		<div class="focus">
			<div class="focus-title">Ускладнення зі сторони рани</div>
			<div class="focus-content">
				<p>Найбільш частим ускладненням є кровотеча. Для своєчасної її діагностики необхідно слідкувати за пульсом, артеріальним тиском, показниками гемограми. Кровотеча після операції може бути трьох видів: зовнішня (виділення крові здійснюється у операційну рану, промокає пов&rsquo;язка); кровотеча по дренажу; внутрішня кровотеча (кров виливається в порожнину організму). </p>
				<p>Для профілактики кровотечі з рани &ndash; кладуть міхур з льодом і мішечок з піском.</p>
				<p>Другим ускладненням післяопераційної рани є її нагноєння. У хворого виникає біль у ділянці рани, почервоніння її країв, набряклість. Для профілактики нагноєння, обов&rsquo;язково на другий день після операції, здійснюють перев&rsquo;язку, краї рани обробляють антисептиком і накладають захисну асептичну пов&rsquo;язку. Після цього пов&rsquo;язку міняють раз у 3-4 дня за показаннями (відклеїлась, промокла, появився біль).</p>
				<p>При нагноєннях рани, зниженні реактивності організму може виникнути</p>
				<p>розходження швів. Розходження швів після операції на органах черевної стінки називаєть евентрацією. Для профілактики розходження швів на рані і виходу внутрішніх органів (евентрації) на живіт накладають спеціальний бандаж, пояс або перев&rsquo;язують складеною пеленкою, простирадлом.</p>
			</div>
		</div>
		<div class="focus">
			<div class="focus-title">Ускладнення нервової системи</div>
			<div class="focus-content">
				<p>Основними ускладненнями є біль, порушення сну, психіки.</p>
				<p>Біль після операції спостерігається у всіх хворих. Сила, інтенсивність і тривалість больового відчуття залежать від об&rsquo;єму оперативного втручання,</p>
				<p>його травматичності, тривалості, стану нервової системи. Особливо сильний</p>
				<p>і інтенсивний біль виникає після великих операцій на органах черевної і грудної порожнин. Для зменшення болю призначають аналгетики, наркотичні речовини (50 % розчин анальгіну, 3-5 мл баралгіну, омнопон, кетолонг, промедол тощо) протягом перших 2-3 днів після операції.</p>
				<p>Можливим ускладненням після операції є розвиток шоку, профілактикою</p>
				<p>якого є раціональна передопераційна підготовка, хороше знеболювання, висока хірургічна техніка хірурга, ретельне спостереження та догляд за оперованим хворим.</p>
				<p>Порушення сну часто виникає при надмірній збудливості нервово-психічної сфери хворого; вираженій больовій реакції; розвитку післяопераційних ускладнень; інтоксикації. Таким хворим призначають снодійні (фенобарбітал &ndash; 0,1; етамінал натрію &ndash; 0,3; барбаміл &ndash; 0,3), психоседативні препарати (аміназин 2,5 % &ndash; 1 мл; пропазин 2,5 % &ndash; 2 мл; галоперидол 0,5 % &ndash; 1 мл; дроперидол 0,25 % &ndash; 5-10 мл).</p>
				<p>Порушення психіки часто спостерігають після травматичних операцій, а</p>
				<p>також в алкоголіків і наркоманів. Хворі стають збудженими, їх поведінка немотивована, мова безладна, можуть бути галюцинації. Ці порушення можуть виникати відразу ж після операції або через деякий час. Післяопераційні психози не тільки порушують нормальний перебіг післяопераційного періоду, але й створюють загрозу для життя хворого. При збудженні, його прив&rsquo;язують до ліжка. Для заспокоєння використовують психоседативні препарати, призначають клізми з розчином хлоралгідрату (20-40 мл 5 %). Лікування хворих із психозом обов&rsquo;язково проводять за участю психіатра.</p>
			</div>
		</div>
		<div class="focus">
			<div class="focus-title">Ускладнення функції органів дихання</div>
			<div class="focus-content">
				<p>У післяопераційний період за рахунок зменшення частоти і глибини легеневої</p>
				<p>вентиляції, скупчення бронхіального вмісту, вимушеного положення можуть виникати різні ускладнення: застійні пневмонії, ателектази, бронхіти, плеврити, гостра дихальна недостатність. У хворих спостерігається кашель, задишка, підвищується температура тіла (37-38,5 0</p>
				<p>С), з&rsquo;являється головний біль, пітливість. При аускультації легень може вислуховуватись ослаблене дихання, вологі хрипи. При перкусії &ndash; притуплення легеневого звуку. Для профілактики легеневих ускладнень з перших днів після операції хворим необхідно надати функціонального (напівсидячого) положення в ліжку, проводити дихальну гімнастику дихальні вправи , масаж спини, інгаляції, лікувальну фізкультуру. Хворих слід оберігати від переохолодження, старанно вкривати в ліжку. Для лікування пневмонії призначають антибіотики, сульфаніламідні препарати, відхаркувальні, серцеві засоби, інгаляцію кисню. При розвитку дихальної недостатності застосовують дихання з допомогою апаратів штучної вентиляції легень. Хворих з ускладненнями з боку органів дихання лікують за участю пульмонолога, при розвитку дихальної недостатності залучають реаніматологів.</p>
			</div>
		</div>
		<div class="focus">
			<div class="focus-title">Ускладнення функції серцево-судинної системи</div>
			<div class="focus-content">
				<p>Найчастіше ускладнення бувають у формі гострої серцевої і судинної недостатності. Ускладнення можуть виникнути як під час операції, так і в найближчий час після неї. Гостра серцева і судинна недостатність проявляється різким погіршенням стану хворого, прискоренням пульсу, зниженням артеріального тиску. При несвоєчасній діагностиці і наданні допомоги може настати зупинка серця. Розрізняють дві форми зупинки серця: асистолію (справжню зупинку серця) і фібриляцію шлуночків (нескоординоване скорочення міофібрил). У кожному з цих випадків у розпорядженні особи, яка надає першу медичну допомогу, є 4-5 хв для встановлення діагнозу і відновлення кровообігу. У цих випадках необхідно терміново розпочати масаж серця й одночасно штучну вентиляцію легень &ldquo;рот до рота&rdquo;, &ldquo;рот до носа&rdquo; або за допомогою мішка Амбу з частотою 12-15 вдувань на хвилину. Для відновлення серцевої діяльності використовують 0,1 % розчин адреналіну, розведеного в 5 мл ізотонічного розчину хлориду натрію або глюкози. З цією ж метою використовують дигоксин 0,025 % &ndash; 1 мл; целанід 0,02 % &ndash; 1 мл; строфантин 0,05 % &ndash; 1 мл; корглюкон 0,06 % &ndash; 1 мл. Хороший ефект дає застосування ефедрину, мезатону, норадреналіну, дофаміну.</p>
				<p>Для профілактики цих тяжких ускладнень слід старанно готувати хворих до операції, систематично, в міру необхідності, вводити серцеві засоби під час</p>
				<p>операції і після неї. Внаслідок серцевої недостатності у хворих може розвинутись і набряк легень. Для його попередження хворим вводять серцеві глюкозиди, 2,4 % розчин еуфіліну у 20 мл 40 % глюкози, сечогінні препарати, накладають венозні джгути на кінцівки. Найбільш грізним ускладненням судинної недостатності є емболія і тромбоз великих судин. Найчастіше розвивається емболія легеневої артерії. Закупорення основного стовбура легеневої артерії або її гілок може бути викликане тромбом (емболом), принесеним плином крові з периферичних вен, а також септичним емболом з порожнин серця. Трапляється емболія краплями жиру або повітрям. Найчастіше джерелом емболії легеневої артерії (85 %) є венозна система нижньої порожнистої вени і нижніх кінцівок (варикозна хвороба, серцева недостатність, вимушене положення в ліжку, похилий вік.). У більшості випадків емболія легеневої артерії розвивається раптово. Виникає біль за грудниною, задишка, різкий ціаноз, колапс, втрата свідомості. На ЕКГ виявляють ознаки перевантаження правих відділів серця, а також дифузну гіпоксію міокарда. Лікування полягає у швидкому введенні внутрішньовенно великих доз фібринолізину (20-40 тис. ОД) в комбінації з 10-20 тис. ОД гепарину(10 000 ОД гепарину на 20 000 ОД фібринолізину); стрептокінази 750 000 ОД; стрептодекази 1 500 000 ОД. Для попередження тромбоутворення хворим призначають гепарин, фраксипарин, фенилин, пелентан та інші антикоагулянти.</p>
				<p>Описані окремі випадки успішних операцій видалення ембола з легеневої артерії за допомогою негайної емболектомії. При емболії гілок легеневої артерії розвивається інфаркт легені, хворі скаржаться на сильний біль у грудній клітці, кашель із виділеннями кров&rsquo;янистого харкотиння, задишку, загальну слабість.</p>
				<p>При рентгенологічному обстеженні виявляють затемнення ураженої ділянки легені. Для лікування інфаркту легень призначають теж фібринолітики, антикоагулянти, антибіотики, сульфаніламідні препарати, серцеві засоби.</p>
				<p>Нерідко ускладненням з боку судин є тромбози, тромбофлебіти. Основними причинами їх виникнення є варикозне розширення вен, порушення згортальних властивостей крові, сповільнений кровотік та ін. При тромбозі (закупоренні) і запаленні вени виникає тромбофлебіт. Переважно він розвивається на венах нижніх кінцівок, як на поверхневих, так і глибоких. При тромбофлебіті поверхневих вен спостерігають запальний інфільтрат, ущільнення по ходу вен, почервоніння шкіри, підвищення температури тіла. Для тромбофлебіту глибоких вен нижніх кінцівок характерним є набряк кінцівки, біль у проекції глибоких вен гомілки, підвищення температури тіла.</p>
				<p>Для профілактики післяопераційних емболій, тромбозів, тромбофлебітів необхідно активно лікувати хворих після операції, не допускати зневоднення організму, слідкувати за станом згортання крові (час і тривалість кровотечі, коагулограма, тромбоеластограма). При підвищеній здатності крові до згортання призначають антикоагулянти і знижують рівень протромбіну до 70% протягом 10-15 днів після операції. При наявності розширених вен на нижніх кінцівках необхідно використати еластичні панчохи або бинтування. При появі ознак тромбофлебіту надають підвищене положення кінцівці (валик, шина Белєра), накладають масляно-бальзамічну пов&rsquo;язку (мазь Вишневського), призначають троксевазин, глівенол, гепарин, фраксипарин і т. ін. Після зменшення запальних явищ у кожному окремому випадку вирішується питання подальшого лікування тромбофлебіту (фізіотерапія, оперативне лікування).</p>
			</div>
		</div>
		<div class="focus">
			<div class="focus-title">Ускладнення органів травлення</div>
			<div class="focus-content">
				<p>Найчастішими ускладненнями після операції є нудота, блювання. Нерідко вони виникають рефлекторно, внаслідок наркозу та маніпуляцій на органах черевної порожнини під час операції .При блюванні необхідно забрати подушку і повернути голову хворого набік для запобігання попадання блювотних мас у дихальні шляхи. При переповненні шлунка слід ввести зонд, спорожнити і промити шлунок теплим 0,5-1 % розчином соди. При рефлекторному блюванні добрий ефект дає призначення метоклопраміду або його аналогів &ndash; церукалу, реглану, примперану Для профілактики блювання після операції на шлунку і кишках перші 2-3 доби проводять декомпресію шлунка за допомогою тонкого зонда, проведеного через носовий хід. При наявності застійного вмісту шлунок промивають теплим розчином соди до &ldquo;чистої води&rdquo;.</p>
				<p><em>Гикавка </em>виникає, як правило, після операції на органах черевної порожнини і має рефлекторний характер внаслідок подразнення діафрагмального або блукаючого нерва. Досить часто причиною гикавки є переповнення шлунка або розвиток піддіафрагмального абсцесу (гнійника). Якщо шлунок переповнений, його слід терміново звільнити від вмісту і промити. Хороший ефект одержують від застосування метоклопраміду, атропіну сульфату, аміназину, димедролу та ін. В окремих випадках проводять шийну вагосимпатичну блокаду або блокаду діафрагмальних нервів над ключицею. Якщо гикавка не припиняється, а прогресує, це може свідчити про формування гнійників у черевній порожнині або розвиток перитоніту.</p>
				<p><em>Метеоризм </em>(здуття живота). Причинами його можуть бути післяопераційний парез, розвиток перитоніту, формування гнійників у черевній порожнині. Для ліквідації метеоризму необхідно: 1) періодично піднімати хворого, ставити газовідвідну трубку в пряму кишку, проводити очисну або гіпертонічну клізму (150-200 мл 10 % розчину хлориду натрію), вводити внутрішньовенно 40-50 мл 10 % розчину хлориду натрію, 1-2 мл 0,08 % розчину прозерину або пітуітрину підшкірно; 2) при затяжному метеоризмі зробити сифонну клізму (10-12 л води). В окремих випадках проводять аранефральну блокаду, гальванізацію сонячного сплетення, ставлять клізму за Огнєвим (30 мл гліцерину, 30 мл 3 % розчину пероксиду водню, 30 мл 10 % розчину хлориду натрію і 150 мл води).</p>
				<p><em>Пронос</em>. Причини різні: ахілія (зниження кислотності шлункового вмісту), кишковий дисбактеріоз, перитоніт. Лікування повинно бути спрямоване на усунення причини.</p>
			</div>
		</div>
		<div class="focus">
			<div class="focus-title">Ускладнення сечостатевої системи</div>
			<div class="focus-content">
				<p>Найчастішими ускладненнями є ішурія – затримка сечовипускання, запалення сечового міхура і нирок, анурія – затримка виділення сечі нирками. Ішурія в основному виникає внаслідок вісцеро-вісцерального рефлексу після операції на органах черевної порожнини. Нерідко хворий не може мочитись, лежачи в ліжку. А тому, якщо немає особливих протипоказань, слід дозволити хворому спорожнити сечовий міхур сидячи або стоячи. Ефективним може бути призначення грілки на ділянку сечового міхура, промежину; очисна клізма.</p>
				<p>При відсутності ефекту проводять катетеризацію сечового міхура з дотриманням правил асептики. У тих випадках, коли хворий тяжкий і необхідно слідкувати за діурезом, катетер залишають у сечовому міхурі. Для профілактики висхідної інфекції його два рази на добу промивають антисептиком (фурациліном).</p>
			</div>
		</div>
	</div>
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<script src="../../scripts/main.js"></script>
	<script src="../../scripts/focus.js"></script>
</body>
</html>
