<!DOCTYPE html>
<html>
<head>
	<meta charset="UTF-8">
	<meta name="viewport" content="width=device-width, initial-scale=1.0">
	<link rel="stylesheet" href="../../styles/main.css">
	<link rel="preconnect" href="https://fonts.gstatic.com">
	<link href="https://fonts.googleapis.com/css2?family=Roboto:ital,wght@0,300;0,400;0,500;0,700;0,900;1,300;1,400;1,500;1,700&display=swap" rel="stylesheet">
	<title>Stud+</title>
</head>
<body onload="onload_header(name='Вивихи', isMain=false, isList=false, isPage=true, backBtn='surgery')">
	<div class="container">
		<div class="focus">
			<div class="focus-title">Підвивихи і вивихи хребців</div>
			<div class="focus-content">
				<p><strong>Підвивихи і вивихи хребців</strong></p>
				<p>Підвивихи (спондилолистез) і вивихи хребців найбільш часто спостерігають у шийному відділі хребта. При підвивихах і вивихах настає порушення взаємовідношень у міжхребцевому суглобі.</p>
				<p>Вони бувають однобічними і двобічними. Вивихнутим вважається вище розташований хребець. Вивих хребця у шийному відділі може настати внаслідок різкого повороту (ротації) голови, різкого згинання або розгинання шиї.</p>
				<p><strong>Клініка</strong>.</p>
				<p>У потерпілого виникає зміна конфігурації і сильний біль на боці зміщення хребців. М&rsquo;язи шиї напружені.</p>
				<p>При ротаційному підвивиху голова нахилена і повернута в протилежну (здорову) сторону, при вивиху &ndash; в бік зміщення хребців.</p>
				<p>При двобічному вивиху частина хребта, що знаходиться вище місця вивиху, разом із головою висувається допереду і на його місці утворюється ямка.</p>
				<p>Підвивихи і вивихи хребців можуть супроводжуватися стис- ненням корінців, спинного мозку і неврологічними розладами. Для раннього встановлення діагнозу використовують рентгенографію хребта .</p>
				<p><strong>Лікування</strong>.</p>
				<p>При всіх підвивихах і вивихах потерпілі потребують якнайшвидшого вправлення хребців.</p>
				<p>Його здійснюють поступово або одномоментно.</p>
				<p>При поступовому вправленні хворого вкладають на ліжко з щитом. Попередньо вводять 1 мл 1% розчину омнопону, пантопону. Голова хворого звисає за краєм щита, покритого матрацом. Під впливом ваги голови протягом 2- 5 год відбувається самовправлення підвивиху.</p>
				<p>Після контрольної рентгенографії шию фіксують коміром Шанца в положенні перерозгинання на 3-4 тижні. Поступового вправлення можна також добитися за допомогою петлі Гліссона з тягарем 2-3 кг, використовуючи її протягом декількох днів.</p>
				<p>Одномоментне вправлення здійснюють за Кохером: 1) витягнення по осі; 2) нахил голови в протилежну сторону; 3) ротація голови в сторо- ну вивиху</p>
				<p>При відсутності ефекту від консервативних методів вправлення вивиху хребців застосовують хірургічне втручання</p>
			</div>
		</div>
		<div class="focus">
			<div class="focus-title">Вивих плеча</div>
			<div class="focus-content">
				<p><strong>Вивих плеча</strong>&nbsp;зустрічається часто і складає до 60 % всіх вивихів. Це можна пояснити його анатомо-фізіологічними особливостями. Цей суглоб належить до кулеподібних, в яких є невідповідність муж розмірами голів- ки плечової кістки і суглобової поверхні, та які рухаються у всі сторони. При цьому сумка плечового суглоба закріплена слабо. Площа поверхні голівки, що стикається з суглобовою западиною, незначна.</p>
				<p>Залежно від положення голівки плечової кістки вивихи бувають: передні (підключичний, піддзьобоподібний), нижні і задні. Найчастіше зустрічаються передні (75 %) і нижні (23 %) вивихи, при останніх голівка зміщається в пахво- ву впадину. Вивих назад зустрічається рідко.</p>
				<p>Вивих плечового суглоба відбувається, як правило, при падінні на витяг- нуту руку.</p>
				<p><strong>Клініка</strong>. При найбільш поширеній формі &ndash; передньому (піддзьобоподібному) вивиху, виникає деформація плечового суглоба, різка болючість і порушення функції кінцівки. Вивихнута рука знаходиться у відведеному положенні. Пошкоджене плече опущене. Голова хворого нахилена в бік вивиху, або ж хворий тримає руку зігнутою в лікті; передпліччя підтримує здоровою рукою. Внаслідок відсутності голівки на звичайному місці наявне вдавлення м&rsquo;яких тканин у ділянці дельтоподібного м&rsquo;яза нижче виступаючого акроміального відростка. Відчувається пружний опір м&rsquo;язів. Під дзьобоподібним відростком пальпується вивихнута голівка.</p>
				<p>При підключичному вивиху ознаки ті ж, тільки голівка пальпується під клю- чицею. При нижньому вивиху плеча голівка знаходиться в пахвовій ямці, поряд із цим, відмічається подовження кінцівки, тоді як при піддзьобоподібному і підклю- чичному вивихах спостерігається її вкорочення.</p>
				<p>Слід відзначити, що ненор- мальна пасивна рухливість суг- лоба свідчить про перелом ший- ки плеча. Утруднення рухів і навіть неможливість їх скоріше притаманне вивиху. Для встанов- лення діагнозу використовують рентгенографію суглоба в двох проекціях.</p>
				<p><strong>Лікування</strong>. Вправлення виви- ху плеча проводять під місцевим або загальним знеболюванням. При передньому вивиху кращим методом вправлення є спосіб за Кохером або Джанелідзе.</p>
			</div>
		</div>
		<div class="focus">
			<div class="focus-title">Вивихи передпліч</div>
			<div class="focus-content">
				<p><strong>Вивихи передпліч</strong> (luxatio cubiti) зустрічаються, як правило, у молодих лю- дей і займають друге місце після вивиху плеча. Вивихи можуть бути повними (дотик суглобових поверхонь не зберігається) або неповними, при яких дотик суглобових поверхонь зберігається. Розрізняють задні (зустрічаються частіше всього), передні і бокові вивихи. Порівняно рідко спостерігаються ізольовані вивихи окремих кісток передпліччя. Вивихи передпліччя можуть поєднувати- ся з переломами кісток передпліччя, пошкодженнями нервів і судин. Механізм вивиху &ndash; падіння на долоню витягнутої вперед руки. Найчастіше відбувають- ся вивихи обох кісток передпліччя назад і вперед.</p>
				<p><strong>Клініка</strong>. Пошкоджена рука злегка зігнута в ліктьовому суглобі, здоровою рукою потерпілий підтримує пошкоджену руку за кисть. Активні рухи немож- ливі, пасивні &ndash; різко обмежені через болючість і пружинячий опір. Конфігурація суглоба змінена. Ззаду різко виступає ліктьовий відросток, від якого іде сухожил- ля триголового м&rsquo;яза, утворюючи ввігнуту дугу. Спереду в ліктьовому згині паль- пується кінець плечової кістки. Передпліччя вкорочене на 2-3 см, плече, навпаки, здається видовженим. Діагноз уточнюється за допомогою рентгенографії.</p>
				<p><strong>Лікування</strong>. Вправляння вивиху передпліччя здійснюють під місцевим або загальним знеболюванням. Його можна проводити за допомогою витягнення в положенні максимального розгинання кінцівки в ліктьовому суглобі з на- ступним згинанням і потягуванням за передпліччя, внаслідок чого суглобовий відросток плеча сповзає і стає на місце. Після вправляння вивиху іммобіліза- цію кінцівки здійснюють косинкою або гіпсовою лонгеткою на 10-12 днів, після чого дозволяють обережні активні рухи, починають лікувальну фізкультуру, масаж, теплові процедури.</p>
			</div>
		</div>
		<div class="focus">
			<div class="focus-title">Вивих кисті</div>
			<div class="focus-content">
				<p><strong>Вивих кисті</strong> виникає при падінні на розігнуту або зігнуту руку. Ці вивихи бувають у вигляді тильних вивихів (дорсальних &ndash; внаслідок гіперекстензії) або долонних (волярних &ndash; внаслідок гіперфлексії).</p>
				<p><strong>Клініка</strong>. У потерпілих виникає різкий біль, обмеження рухів у променево- зап&rsquo;ясному суглобі, його деформація. При пальпації визначаються кісткові ви- пинання. Для встановлення діагнозу проводять рентгенологічне дослідження.</p>
				<p><strong>Лікування</strong>. При всіх вивихах кисті пошкоджену кінцівку іммобілізують за допомогою шини Крамера (фанери, дощечки і т. ін.) або косинки і направля- ють хворого в травмпункт або стаціонар. У стаціонарі після знеболювання вивих вправляють шляхом сильного витягнення кисті по довжині і легкого на- тискання на виступаючі кістки. Після вправлення вивиху на кисть наклада- ють тильну гіпсову шину від ліктя до голівок п&rsquo;ясних кісток, з установкою кисті в нормальному фізіологічному положенні. Термін іммобілізації &ndash;3-4 тижні.</p>
			</div>
		</div>
		<div class="focus">
			<div class="focus-title">Вивих пальців кисті</div>
			<div class="focus-content">
				<p><strong>Вивих пальців кисті: </strong>найчастіше зустрічається вивих І пальця кисті. У більшості випадків він вивихується в п&rsquo;ясно-фаланговому суглобі в тильну сторону, рідше в долонну. Вивих великого пальця руки відбувається через надмірне згинання або розгинання його і розриву суглобової капсули. Основна фаланга зміщується в напрямку до тильного боку п&rsquo;ясної кістки. Великий палець набуває форми гачка. Активні і пасивні рухи відсутні. Розпізнавання вивиху великого пальця не складає труднощів.</p>
				<p><strong>Лікування</strong>. Для вправлення вивиху хворого кладуть на перев&rsquo;язувальний стіл, помічник захоплює обома руками зап&rsquo;ястя, хірург фіксує основну фалан- гу, розгинає суглоб і одночасно зміщує основу І фаланги відносно п&rsquo;ясної кістки. Зміщення основи І фаланги з головки п&rsquo;ясної кістки приводить до вправлення вивиху. Після контрольної рентгенограми палець у положенні легкого згинан- ня і відведення фіксують на 12-14 днів гіпсовою пов&rsquo;язкою.</p>
			</div>
		</div>
		<div class="focus">
			<div class="focus-title">Вивих стегна</div>
			<div class="focus-content">
				<p><strong>Вивих стегна </strong>зустрічається у 3-7 % випадків від загального числа вивихів. Найбільш часто виникає при падінні з висоти, автомобільних і залізнодорожних катастрофах і т. ін. Голівка стегна, залежно від механізму травми, стану зв&rsquo;яз- кового апарату, зміщується назад або наперед. Задній вивих може бути здух- винним або сідничним, передній &ndash; затульним або лобковим.</p>
				<p><strong>Клініка</strong>. Вивих стегна супроводжується сильним болем. Активні і пасивні рухи в суглобі неможливі. Під час спроби пасивних рухів стегно пружинить. Пошкоджена кінцівка коротша від здорової на 2-7 см, залежно від характеру вивиху. При здухвинному вивиху нога випрямлена, приведена і повернута досередини. Коліно пошкодженої ноги торкається стегна здорової, а І палець лежить на тильній поверхні здорової ступні. Голівка пальпується у здухвинній ямці. При сідничному вивиху голівка визначається під ягодицею. Нога зігну- та, приведена і повернута досередини.</p>
				<p>При затульному вивиху нога зігнута і повернута назовні, стегно відведе- не, голівка пальпується в ділянці затульного отвору.</p>
				<p>Для лобкового вивиху характерна наступна картина: нога випрямлена, повернута назовні і трішки відведена, відмічається незначне вкорочення кінцівки (до 2 см), голівка пальпується під паховою зв&rsquo;язкою. Діагноз уточ- нюється за допомогою рентгенограми.</p>
				<p><strong>Лікування</strong>. Вправлення вивиху стегна здійснюють під наркозом із м&rsquo;язовими релаксантами короткої дії. Вправлення можна провести і під місцевою анестезією (20 мл 2 % розчину новокаїну).</p>
				<p>&nbsp;Після вправлення обов&rsquo;язково здійснюють рентгенологічний контроль. Іммобілізація кінцівки досягається за допомогою гіпсової лонгети або лип- копластирного витягнення. Через 5-6 днів хворий може виконувати активні рухи. Через 30 днів йому дозволяють вставати і ходити з милицями. Працез- датність відновлюється через 3 місяці.</p>

			</div>
		</div>
		<div class="focus">
			<div class="focus-title">Вивих надколінка</div>
			<div class="focus-content">
				<p><strong>Вивих надколінка </strong>зустрічається рідко, виникає в результаті прямої трав- ми. Вивих може бути повним і неповним. За характером зміщення надколінка виділяють бокові вивихи, при яких надколінок зміщується назовні або досере- дини, торсійні, при яких надколінок повертається навколо своєї осі на 100 або більше. Бокові вивихи зустрічаються частіше, при них відбувається розрив суглобової капсули.</p>
				<p><strong>Клініка</strong>. Після травми виникає біль у ділянці колінного суглоба, обмежен- ня активних і пасивних рухів. Нога зігнута в колінному суглобі, гомілка по- вернута назовні. Суглоб розширений у поперечному діаметрі при бічних виви- хах, у передньо-задньому &ndash; при торсійних.</p>
				<p>При пальпації край надколінника визначається, якщо вивих торсійний з поворотом на 900. Діагноз уточнюють за даними рентгенівського знімка. Ви- вихи надколінка можуть супроводжуватися значним гемартрозом.</p>
				<p><strong>Лікування</strong>. Вправлення вивиху відбувається під наркозом або місцевою анестезією. Хірург згинає ногу хворого в тазостегновому суглобі, максимально розгинає в колінному і, надавлюючи на надколінок, вправляє його. При знач- ному гемартрозі показана попередня пункція суглоба і видалення крові. Після вправлення надколінка призначають ліжковий режим, фіксацію колінного суг- лоба здійснюють гіпсовою лонгетою або тутором на тиждень. Упродовж де- кількох днів хворий ходить з милицями. Пов&rsquo;язку знімають через 3 тижні, при- значають фізіотерапію, масаж і лікувальну гімнастику. При невправних виви- хах (з поворотом надколінка навколо осі) показано хірургічне лікування.</p>
			</div>
		</div>
		<div class="focus">
			<div class="focus-title">Вивих гомілки</div>
			<div class="focus-content">
				<p><strong>Вивих гомілки з</strong>устрічається порівняно рідко (1,5 %) завдяки міцності зв&rsquo;яз- кового апарату колінного суглоба. Вивих гомілки завжди супроводжується розривом бічних і хрестоподібних зв&rsquo;язок. Великогомілкова кістка може бути вивихнута наперед, назад, вбік (назовні або досередини). Бічні зміщення кістки супроводжуються найбільш важкими пошкодженнями зв&rsquo;язкового апарату. Вивихи великогомілкової кістки призводять до значного крововиливу в по- рожнину суглоба. При задніх вивихах можуть стискатися або розриватися судини і нерви, розташовані в підколінній ділянці, з порушенням кровобігу в гомілці і ступні.</p>
				<p><strong>Клініка</strong>. Активні і пасивні рухи неможливі, кінцівка випрямлена, зміщена досередини або назовні. Колінний суглоб деформований. При передніх виви- хах великогомілкова кістка різко виступає допереду, при задніх &ndash; дозаду. При пошкодженні судинно-нервового пучка пульс на тильній поверхні ступні не визначається, шкіра бліда і синюшна, виявляються розлади чутливості, па- ралічі. Діагноз уточняють за даними рентгенограми.</p>
				<p><strong>Лікування</strong>. Беручи до уваги небезпеку порушення кровообігу, вправлення проводять якнайраніше. Необхідна анестезія: місцева, спинномозкова або нар- коз. Хворого кладуть на спину, один помічник проводить витягнення за гоміл- ку, другий, &ndash; утримуючи стегно, за нижню третину, здійснює противагу. Хірург, натискуючи однією рукою на дистальний відділ стегна, другою виконує вправ- лення великогомілкової кістки, розрахувавши її зміщення. Після вправлення проводять пункцію суглоба для видалення надлишків крові й накладають гли- боку гіпсову лонгету на 2-2,5 місяців. Навантажувати ногу дозволяють тільки через 5 тижнів.</p>
				<p>Працездатність відновлюється не раніше ніж через 3-3,5 місяці.</p>
				<p>При бічних вивихах із розривом зв&rsquo;язок показано оперативне втручання для відновлення зв&rsquo;язкового апарату з фіксацією у гіпсовій пов&rsquo;язці.</p>
			</div>
		</div>
		<div class="focus">
			<div class="focus-title">Вивихи ступні</div>
			<div class="focus-content">
				<p><strong>Вивихи ступні </strong>відрізняються великою різноманітністю. Відносно надсту- пакової кістки вивихи можуть бути під- і надступаковими (зустрічаються рідко, частіше поєднуються з переломами щиколотки) і ступаковими. В останньому випадку ступакова кістка залишається зв&rsquo;язаною з кістками гомілки, кістки ступні зміщуються вперед, назад, вбік або досередини.</p>
				<p><strong>Клініка</strong>. У потерпілих швидко виникає гематома і набряклість ступні. Діаг- ноз встановлюють легко, так як наявна характерна деформація і порушення функції ступні. Можливі ізольовані вивихи ступакової, п&rsquo;яткової кістки, виви- хи в передплеснових (суглобі Шопара) або плеснових суглобах (суглобі Лісфранка), а також вивихи І пальця ступні. Для уточнення характеру пошкод- ження ступні виконують рентгенівський знімок</p>
				<p><strong>Лікування</strong>. Вправлення вивиху проводять після знеболювання. Асистенти утримують і відтягують гомілку та ступню. Хірург здійснює вправлення ви- виху у відповідному напрямку. Після вправлення вивиху на ступню і гомілку накладають циркулярну гіпсову пов&rsquo;язку на 3-4 тижні.</p>
			</div>
		</div>
	</div>
	<script src="../../scripts/main.js"></script>
	<script src="../../scripts/focus.js"></script>
</body>
</html>
